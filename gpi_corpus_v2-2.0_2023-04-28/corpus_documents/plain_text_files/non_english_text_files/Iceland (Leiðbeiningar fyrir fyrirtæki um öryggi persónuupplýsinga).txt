Leiðbeiningar til fyrirtækja um öryggi
persónuupplýsinga
Inngangur
Góð áhættugreining gerir okkur kleift að ákvarða til hvaða varúðarráðstafana þurfi að grípa til þess að
tryggja öryggi gagnanna. Persónuverndarlöggjöfin tilgreinir að við vernd persónuupplýsinga þurfi að
grípa til viðeigandi tæknilegra og skipulagslegra ráðstafana í samræmi við áhættu.
Slík nálgun gerir fyrirtækjum og stofnunum kleift að taka hlutlægar ákvarðanir og gera breytingar í
samræmi við aðstæður. Samt sem áður er oft erfitt fyrir þann sem er óvanur slíku að gera ráðstafanir við
hæfi og ganga úr skugga um að viðeigandi ráðstafanir hafi verið gerðar.
Þessar leiðbeiningar lýsa þeim lágmarksráðstöfunum sem fyrirtæki og stofnanir þurfa að gera til að
uppfylla lagalegar kröfur. Athuga skal að leiðbeiningarnar eru almenns eðlis og þarf að taka mið af eðli
og umfangi vinnslu persónuupplýsinga þegar öryggisráðstafanir eru ákveðnar. Þannig eru ekki gerðar
sömu kröfur til fyrirtækis sem vinnur lítið magn almennra persónuupplýsinga á borð við nafn, netfang og
símanúmer og t.d. heilbrigðisstofnunar sem vinnur mikið magn heilsufarsupplýsinga. Þá eru
leiðbeiningarnar fyrst og fremst ætlaðar litlum og meðalstórum aðilum en þeir sem vinna með
umfangsmikið magn persónuupplýsinga og/eða viðkvæmar persónuupplýsingar geta þurft að leita eftir
utanaðkomandi sérfræðiaðstoð eða jafnvel afla sér vottunar. Þá taka leiðbeiningarnar ekki til sértækra
öryggisráðstafana sem getur þurft að gera í ákveðnum geirum, s.s. á fjármálamarkaði eða í
heilbrigðisgeiranum.
Í stuttu máli má lýsa ferlinu við að setja upp kerfi upplýsingaöryggis, á eftirfarandi hátt:

Skrásetning upplýsingaeigna





Vélbúnaður sem notaður er við skráningu og geymslu persónugagna
Hugbúnaður
Tengibúnaður (Internet, ljósleiðari, innanhúsnet, þráðlaust net)
Skjöl á pappír

Skrásetning áhrifa




Óleyfilegur aðgangur að gögnum
Óleyfileg breyting á gögnum
Óvænt hindrun á aðgangi að gögnum

Skrásetning áhættu






Aðgangur óleyfilegra innri notenda
Aðgangur kerfisstjóra
Aðgangur ytri árásaraðila
Aðgangur samkeppnisaðila
Skemmdir aðrar en af mannavöldum (eldur, vatn o.s.frv.)

Greining mögulegra áhættuþátta







Gögn notuð á óviðeigandi hátt
Tölvuóværu komið fyrir, vírusar, lyklaborðshlerun
Gögnum týnt
Gögn koma óvart fyrir augu óviðkomandi aðila
Gögn skemmast vegna slyss eða skemmdarverks
Gögn óaðgengileg vegna plássleysis, netstíflu

Greining úrræða







Aðgangsstýringar
Afritun
Rekjanleiki aðgangs, aðgerða
Öryggisúrræði húsnæðis
Dulkóðun
Upplýsingar gerðar ópersónugreinanlegar

Greining áhættustigs





Óveruleg
Smávægileg
Veruleg
Mikil

Töflu af þessu tagi má nota til að meta formlegt samband áhættuþátta:
Áhætta

Áhrif á
einstaklinga

Helstu
áhættuvaldar

Helsta áhætta

Núverandi eða
áætluð
viðbrögð

Alvarleiki

Líkur

Óæskilegur
aðgangur að
gögnum
Óæskileg
breyting á
gögnum
Gögn tapast

Hér er dæmi um slíka áhættutöflu fyrir einhverja tiltekna vinnslu persónuuppýsinga. Athuga skal þó að í
vissum tilvikum getur þurft að notast við aðra tíðniflokkun, t.d. ef um sérstaklega viðkvæmar
persónuupplýsingar er að ræða.

Líkur/Áhrif

Lítil áhrif - 1

Sjaldan – 1
(minna en árlega)
Nokkuð oft – 2
(<mánaðarlega)
Oft – 3
(<vikulega)
Mjög oft – 4
(<daglega)

Miðlungs áhrif - 2

Mikil áhrif - 3

Mjög mikil áhrif - 4

1

2

3

4

2

4

6

8

3

6

9

12

4

8

12

16

Í þessu tilfelli eru mismunandi viðbrögð eftir margfeldi á líkum og áhættu.
Grænt (1-2) – Engra sérstakra viðbragða þörf, áhættugreining ásættanleg.
Gult (3-6) - Skoða betur, athuga hvort viðbragða sé þörf, betra öryggi, minni söfnun o.s.frv.
Rautt (7+) – Vinnsla metin of áhættusöm, þörf er á auknu öryggi eða minni vinnslu.

Uppsetning og prófun
Ef þau úrræði sem eru til staðar eða ákveðið er að setja af stað eru metin viðeigandi þarf að ganga úr
skugga um að þau séu prófuð og notuð þar sem við á.

Eftirfylgni
Eftir að úrræði eru sett upp þarf að setja upp eftirlitskerfi þar sem reglum er fylgt eftir og gengið úr
skugga um að úrræðum sé fylgt eftir á kerfisbundinn hátt.

Yfirlit yfir það sem þarf að gera til þess að tryggja öryggi
persónuupplýsinga - öryggisráðstafanir
1.
2.
3.
4.
5.
6.
7.
8.
9.
10.
11.
12.
13.

Bæta öryggisvitund notenda
Auðkenning notenda
Aðgangsstýringar
Atburðaskráning og atvikastjórnun
Öryggi vinnustöðva
Öryggi við fjarvinnslu
Verndun innra nets
Öryggi netþjóna
Öryggi vefþjóna
Öryggi gagna
Örugg langtímageymsla
Gagnaviðhald og gagnaeyðing
Eftirlit með vinnsluaðilum

14.
15.
16.
17.

Öryggi gagnasamskipta
Efnislegt öryggi
Eftirlit með hugbúnaðarþróun
Dulkóðun, rafrænar undirskriftir, heilleiki

1 – Bæta öryggisvitund notenda
Hver notandi þarf að vera meðvitaður um persónuvernd og öryggis áhættu fyrirtækis eða
stofnunar

Grunnúrræði




Aukið öryggisvitund notenda með fræðslu, áminningum, námskeiðum o.s.frv.
Skjalið vinnsluferli og sjáið til þess að skjölun sé haldið við
Skrifið verklagsreglur um meðhöndlun gagna og upplýsingakerfis, t.d. að
o láta tölvudeild vita um öll brot á öryggisreglum, tilraunir til innbrota o.s.frv.
o láta aldrei þriðja aðila fá lykilorð eða aðgangsauðkenni
o setja ekki upp, afrita, breyta eða eyða hugbúnaði án leyfis
o læsa vinnustöð þegar hún er ekki í notkun
o skoða ekki, reyna að skoða eða fjarlægja gögn sem ekki tengjast verkefnum notanda
o fylgja reglum fyrirtækis um meðferð lausra geymslumiðla og fá leyfi fyrir allri
gagnaafritun
o fylgja reglum um notkun fartækja, einkageymslusvæða, eigin tækja, Internets og síma
o kynna sér hvernig skráningu atburða og aðgangshindrunum er háttað
o kynna sér hvaða afleiðingar geta hlotist af brotum á reglum

Frekari úrræði





Setjið upp gagnaflokkunarkerfi með nokkrum aðgangsstigum
Merkið sérstaklega viðkvæm gögn
Haldið reglulega námskeið og fundi um upplýsingaöryggi til að auka vitund
Sjáið til þess að notendur skrifi undir trúnaðaryfirlýsingu eða að fjallað sé um trúnað í
ráðningarsamningum. Ef starfsmenn falla undir lögbundna þagnarskyldu, t.d. hjá stjórnvöldum,
fjármálafyrirtækjum og öðrum aðilum er rétt að taka það fram

2 – Auðkenning notenda
Til þess að notendur noti aðeins þau gögn sem þeir eiga að hafa aðgang að , þarf að
auðkenna að þeir séu þeir sem þeir segjast vera áður en þeir fá aðgang að
persónuupplýsingum
Auðkenni má flokka í þrennt:


Eitthvað sem notandi veit (t.d. lykilorð)




Eitthvað sem notandi er með (t.d. auðkenniskort eða rafræn skilríki á síma)
Eitthvað sem notandi er eða gerir (t.d. fingrafar eða undirskrift)

Sterk auðkenning notast við eitthvað tvennt af þessu þrennu.

Grunnúrræði






Notið auðkenni fyrir hvern notanda og bannið að fleiri notendur samnýti það. Sé slíkt
óhjákvæmilegt skal fá leyfi stjórnenda og setja upp kerfi til að skrá notkun
Fylgið reglum tölvudeildar um örugga vistun lykilorða, gildistíma og flækjustig (nota
ákveðinn lágmarksfjölda stafa og tákngerða)
Grípið til einhverra aðgerða geti notandi ekki slegið inn rétt lykilorð í ákveðnum fjölda
tilrauna, t.d. að loka reikningi tímabundið eða til frambúðar eða bjóða upp á Captchalausn
Látið notanda breyta lykilorði þegar hann auðkennir sig við kerfi í fyrsta sinn

Það sem þarf að forðast








Að láta aðra hafa lykilorðið sitt eða annað auðkenni
Að skrifa niður lykilorð í ódulkóðaða skrá, á pappír eða annars staðar þar sem aðrir geta
mögulega komist í það
Að vista lykilorð í vafra án þess að nota yfirlykilorð
Að nota lykilorð sem vitnar í persónuupplýsingar á borð við nafn, fæðingardag o.s.frv.
Að nota sama lykilorð á fleiri en einum stað
Að nota sjálfgefið lykilorð áfram
Að senda lykilorð með tölvupósti

Frekari úrræði







Notið lykilorðageymsluforrit (e. password manager) til að halda utan um lykilorð á mismunandi
stöðum og notið aðeins eitt yfirlykilorð
Notið sterka (tvíþátta) auðkenningu þar sem því verður við komið
Leyfið færri tilraunir til auðkenningar og lokið á notanda ef þær verða of margar
Krefjist þess að lykilorð séu uppfærð reglulega
Látið notendur ekki nota sjálfgefin notendanöfn eða lykilorð framleiðenda
Vistið lykilorð dulkóðuð (öll stýrikerfi, gagnagrunnar og vafrar gera þetta)

3 – Aðgangsstýringar
Leyfið aðeins að aðgang að þeim gögnum sem nota ndinn raunverulega þarf aðgang að

Grunnúrræði



Flokkið aðgang eftir þörfum og hlutverki svo að notendur hafi aðeins aðgang að þeim gögnum
sem þeir þurfa, vinnu sinnar vegna
Lokið á aðgang notenda þegar þeir hætta störfum



Takið árlega yfirferð á aðgangi notenda til að tryggja að ekki séu til ónotaðir notendareikningar
og hægt sé að skerpa á þörfum fyrir aðgang

Það sem þarf að forðast






Að búa til eða nota sameiginlega notendareikninga
Að gefa kerfisstjóraaðgang þeim sem ekki hafa þörf fyrir hann
Að gefa notendum meiri aðgang en þeir hafa þörf fyrir
Að gleyma að afturkalla auknar aðgangsheimildir sem eiga að vera tímabundnar (t.d. vegna
forfalla)
Að gleyma að ógilda aðgang notenda sem hafa hætt eða flust til í starfi

Frekari úrræði


Setjið upp aðgangsstýringarstefnu í samræmi við vinnsluferli stofnunar eða fyrirtækis. Hún skal
tilgreina:
o Hvað skal gera þegar notendur byrja og hætta
o Afleiðingar þess að fylgja ekki öryggisreglum
o Hvaða leiðir eru leyfðar til að takmarka og stjórna aðgangi að persónuupplýsingum

4 – Atburðaskráning og atvikastjórnun
Til þess að hægt sé að verða var við og bregðast við ólögmætum aðgangi að
persónuupplýsingum, ólögmætri notkun þeirra og rekja uppruna atvika þarf að skrá
atburði í tölvukerfum og hafa formlegt ferl i til að bregðast við atvikum

Grunnúrræði









Setjið upp atburðaskrár (logga) sem skrá aðgang og auðkenningu notenda, frávik og öryggisatvik
með tímasetningu
Setjið upp ítarlegri skráningu yfir allar aðgerðir notenda þar sem um viðkvæmar upplýsingar er
að ræða
Fræðið notendur ef slík atburðaskráning er til staðar í samræmi við kröfur persónuverndarlaga
Tryggið að aðgangi sé stýrt að skráningarvélbúnaði og hugbúnaði þannig að þeir notendur sem
verið sé að skrá komist ekki í skráningarnar
Skráið gagnavinnslu og yfirfarið slíka skráningu reglulega til að tryggja að hún sé í eðlilegu ferli
Tryggið að þeir sem stýra skráningu láti vita af óeðlilegum atvikum og brotum
Tilkynnið til Persónuverndar ef öryggisbrestur verður vegna aðgangs að persónuupplýsingum
Tilkynnið til einstaklinganna sem í hlut eiga, á skýru og einföldu máli ef öryggisbrestur verður
vegna ólögmæts aðgangs að persónuupplýsingum ef því fylgir mikil áhætta fyrir réttindi og frelsi
þeirra

Það sem þarf að forðast


Að nota atburðaskrár til annars en þær eru ætlaðar, t.d. er bannað að nota þær til þess að
fylgjast með viðveru notenda í vinnu

5 – Öryggi vinnustöðva
Hætturnar af tölvuinnbrotum eru verulegar og vinnust öðvar eru oft aðgangspunkturinn

Grunnúrræði









Stillið vinnustöðvar þannig að þær læsist sjálfkrafa ef þær hafa staðið ónotaðar í ákveðinn tíma
Setjið upp eldvegg þannig að lokað sé á ónotuð port
Uppfærið stýrikerfi, vírusvarnir og annan hugbúnað reglulega
Stillið stýrikerfi og hugbúnað þannig að hann uppfæri sig sjálfkrafa ef unnt er
Vistið gögn notenda á miðlægum, afrituðum disksvæðum frekar en á vinnustöðvunum sjálfum
Takmarkið notkun lausra miðla (t.d. flakkara, minnislykla) við það allra nauðsynlegasta
Slökkvið á sjálfvirkri keyrslu lausra miðla (e. autorun)
Tryggið að notandi viti eða fái tilkynningu ef verið sé að eiga við vinnustöð hans utan frá

Það sem þarf að forðast



Að nota úreltar gerðir stýrikerfa
Að gefa notendum stjórnaðgang (e. admin rights) ef þeir kunna ekki með hann að fara

Frekari úrræði








Forðist notkun utanaðkomandi forrita sem ekki koma frá traustum aðilum
Forðist að nota forrit sem krefjast stjórnaðgangs
Eyðið gögnum af vinnustöð ef hún fer til annars notanda
Verði öryggisatvik á vinnustöð þarf að rannsaka hvernig það gerðist og hvort það hafi náð til
annarra hluta tölvukerfisins
Framkvæmið reglulegar öryggisprófanir og eftirlit
Uppfærið hugbúnað uppgötvist öryggisgallar í honum
Uppfærið stýrikerfi reglulega og sjálfkrafa

6 – Öryggi við fjarvinnslu
Gera þarf ráð fyrir því að fartæki geti týnst eða verið stolið og gera ör yggisráðstafanir
með það í huga

Grunnúrræði






Aukið vitund notenda um hættur þess að nota fartæki (fartölvur, farsíma) og gerið ráðstafanir til
að minnka þessa áhættu
Setjið upp afritunar- eða samstillingarkerfi fyrir fartæki til þess að verjast gagnatapi
Setjið upp dulkóðun fyrir fartæki og lausa gagnamiðla, allan diskinn ef það er hægt, annars
stakar skrár eða gagnageymslur
Krefjist þess að farsímum sé læst með auðkennisnúmeri, mynstri eða slíku
Ef notast er við þjónustuaðila þarf hann að leggja fram fullnægjandi tryggingar fyrir því að hann
geti framkvæmt öryggisráðstafanir

Það sem þarf að forðast


Að nota umhugsunarlaust innbyggðar skýjalausnir án þess að athuga vandlega skilmála þeirra og
öryggisreglur

Frekari úrræði





Notið skjásíu á fartölvur sem eru notaðar á opinberum stöðum (svo ekki sjáist á skjá frá hlið)
Takmarkið þau gögn sem eru geymd á fartækjum við það sem er bráðnauðsynlegt
Gerið ráðstafanir gegn þjófnaði (öryggiskapall, sjáanlegar merkingar) og til þess að lágmarka
áhrif hans (sjálfvirk læsing, dulkóðun)
Dulkóðið tengingu og gögn og læsið tækinu eftir notkun þegar fartæki eru notuð til að safna
gögnum á ferðalagi (gegnum vafra, tölvupóst)

7 – Verndun innra nets
Leyfið aðeins þær nettengingar sem þörf er á

Grunnúrræði





Takmarkið Internetaðgang með því að loka fyrir ónauðsynlegar þjónustur
Dulkóðið öll þráðlaus net og setjið á þau flókin lykilorð. Net sem eru opin gestum skulu vera
aðskilin frá innri netum
Krefjist þess að VPN sé notað fyrir fjartengingar inn á innra net, helst með sterkri (tvíþátta)
auðkenningu
Tryggið að stjórnborð hugbúnaðar eða þjónusta séu ekki aðgengileg beint frá Internetinu

Það sem þarf að forðast



Að nota ódulkóðaðar tengingar á borð við telnet til þess að tengjast netbúnaði. Notið öruggar
tengingar eins og ssh (e. Secure Socket Shell) eða beinan aðgang með snúru
Að setja upp þráðlaust net með WEP dulkóðun. Notið ávallt WPA2 eða nýrri dulkóðun

Frekari úrræði







Ýmsar evrópskar stofnanir á sviði persónuverndar og upplýsingaöryggis (ICO, ENISA, ANSSI) hafa
gefið út leiðbeiningar (á ensku) um öryggi vefsvæða, samskiptastaðalsins TLS (e. Transport Layer
Security) og þráðlausra neta, sem hægt er að kynna sér
Mögulegt er að bera rafræn kennsl á tæki og hindra óþekkt tæki frá því að tengjast netinu
Árásargreining (e. Intrusion Detection System) getur greint netumferð og stöðvað hugsanlegar
árásir á búnað. Það þarf að upplýsa notendur um það ef umferð þeirra er greind skv.
persónuverndarlöggjöfinni
Niðurskipt netkerfi getur dregið úr áhrifum þess að einstakir hlutar þess verði fyrir inngripi.
Aðskilja skal ytra net (DMZ, De-Militarized Zone) þar sem vefþjónar, póstþjónar o.þ.h. eru hýstir,
frá innra neti

8 – Öryggi netþjóna
Að tryggja öryggi netþjóna er fyrir öllu þa r sem þeir hýsa mikið af gögnum

Grunnúrræði








Gefið aðeins hæfu fólki stjórnaðgang og aðgang að stjórnborðum og stjórntækjum
Notið notanda með minni aðgang fyrir önnur störf
Hafið lykilorðareglur fyrir stjórnnotendur og skiptið um lykilorð þegar einhver þeirra hættir
Setjið inn öryggisuppfærslur án tafar þegar þær berast
Notið sérgagnagrunnsnotanda fyrir hvert forrit
Takið regluleg afrit og prófið þau reglulega
Setjið upp TLS dulkóðun og auðkenningu fyrir allar vefþjónustur

Það sem þarf að forðast





Að nota ótryggar þjónustur (ódulkóðuð auðkenning, ódulkóðaður gagnastraumur)
Að setja gagnagrunna á vélar sem einnig hýsa aðrar þjónustur (vefi, póst, spjall)
Að láta gagnagrunna vera aðgengilega beint frá netinu
Að fjölnota aðgang (notendur sem eru notaðir af fleiri en einni manneskju eða þjónustu)

Frekari úrræði





Aðskiljið kerfi sem vinna viðkvæmar upplýsingar frá öðrum kerfum
Í stærri netkerfum ætti kerfisstjórn að fara fram frá aðskildu stjórnneti sem er tryggt með sterkri
auðkenningu og atburðaskráningu
Greinið og skoðið viðkvæm kerfi með netgreiningartólum eins og nmap (e. Network Mapper) til
að uppgötva mögulegar öryggisholur. Setjið upp kerfi til að takmarka auðkenningartilraunir
Takmarkið aðgang að stjórnportum og stjórnborðum hugbúnaðar og vélbúnaðar

9 – Öryggi vefþjóna
Öll vefsvæði þurfa að auðkenna sig og réttmæti þeirra gagna sem þau miðla eða safna

Grunnúrræði







Setjið upp TLS dulkóðun
Skyldið TLS á öllum síðum sem safna eða sýna gögn sem ekki eiga að vera opin almenningi
Lokið fyrir umferð á öllum portum sem ekki er þörf á
Gefið aðeins hæfu fólki stjórnaðgang og takmarkið notkun stjórnnotenda við slíkt
Fáið samþykki notanda ef þið eruð að safna vefkökum sem eru ekki bráðnauðsynlegar fyrir virkni
vefsins
Gerið vefkerfi ekki flóknara en það þarf að vera, fjarlægið ónotuð undirkerfi og uppfærið þá
hluta sem eru notaðir

Það sem þarf að forðast






Að setja persónuupplýsingar á borð við notendanöfn eða lykilorð í slóðir (URL)
Að nota ódulkóðaðar þjónustur og auðkenningu
Að nota netþjóna sem vinnustöðvar, sérstaklega ekki nota þá til að vafra, sækja póst eða spjall
Að setja gagnagrunna á þjóna sem eru beint aðgengilegir frá Internetinu
Að láta marga samnýta sama notandann (t.d. administrator, root)

Frekari úrræði




Kynnið ykkur löglega og rétta notkun vefkaka og aðra slíka rakningu notkunar
Skannið netþjóna reglulega með tilliti til öryggis og þjónusta
Kynnið ykkur reglur ICO, ENISA, ANSSI um uppsetningu TLS dulkóðunar á vefþjónum

10 – Öryggi gagna
Afrita þarf gögn og prófa afritin reglulega. Gera þarf aðgerðaráætlun til að tryggja
samfelldan rekstur ef til gagnat aps eða vélbúnaðarbilunar kemur

Grunnúrræði










Setjið upp reglulega afritun. Helst daglega síhlutaafritun (e. progressive incremental backup) og
fulla afritun öðru hverju, t.d. á þriggja mánaða fresti
Geymið afritin utan fyrirtækis eða stofnunar, helst í eld- og vatnsvörðu rými
Verjið afritin jafn vel og netþjónana sjálfa, með dulkóðun og aðgangsstýringum
Dulkóðið afritunarstrauminn ef hann fer yfir netið
Gerið aðgerðaráætlun um hvernig skal bregðast við gagnatapi eða öðrum áföllum
Tryggið að notendur, hýsingaraðilar og undirverktakar viti hvern eigi að hafa samband við þegar
óhöpp verða
Prófið afrit og endurheimt þeirra reglulega til að tryggja að þau séu í lagi og rétt
Notið rafgeymi (UPS) til að verja tækjabúnað fyrir rafmagnsleysi
Tryggið að gögn séu geymd á margföldum diskum (RAID) til öryggis

Það sem þarf að forðast


Ekki geyma afrit á sama stað og vélarnar sem hýsa frumgögnin. Elds- eða vatnstjón gæti t.d.
orsakað að hvoru tveggja tapaðist í einu

Frekari úrræði



Hugleiðið að gera aðgerðaráætlun um viðbrögð við helstu mögulegu áföllum. Leiðbeiningar um
slíkt má finna víða á netinu
Ef gögnin eru mjög mikilvæg má hugleiða að koma upp tvöföldu netþjónakerfi á sitt hvorum
staðnum

11 – Örugg langtímageymsla
Gögn sem ekki eru lengur notuð reglulega en sem gætu ve rið nauðsynleg í framtíðinni,
t.d. af lagalegum ástæðum, þarf stundum að vista í langtímaskjalasafni

Grunnúrræði




Skilgreinið þarfir skjalasafnsins, hvað skal geyma? Hvar? Hversu lengi?
Skilgreinið aðgangsþarfir skjalasafnsins
Þegar að því kemur að eyða gögnum endanlega, gangið úr skugga um að þeim hafi raunverulega
verið eytt að fullu

Það sem þarf að forðast




Að nota geymslugögn með ónógan líftíma, t.d. er ekki hægt að treysta því að gögn séu
aðgengileg á skrifanlegum CD og DVD diskum lengur en 4-5 ár
Að geyma eldri gögn í gagnagrunni sem er í fullri notkun
Að geyma pappírsgögn í plastmöppum eða með bréfaklemmum/heftum

Frekari úrræði


Í lögum um opinber skjalasöfn eru afhendingarskyldir aðilar til Þjóðskjalasafns/héraðsskjalasafna
skilgreindir, t.d. ráðuneyti, dómstólar, stofnanir og sveitarfélög o.fl. Heimildir þessara aðila til að
eyða upplýsingum eru mjög takmarkaðar. Þeim ber jafnframt að haga skjalavörslu sinni í
samræmi við reglur Þjóðskjalasafns (https://skjalasafn.is/reglur_og_leidbeiningar)
o Meðal annars þarf að ganga úr skugga um að möppur séu sýrufríar og að gögn séu ekki
geymd í plastmöppum eða innihaldi bréfaklemmur, þar sem slíkt getur eyðilegt gögn
sem skulu fara í langtímavarðveislu

12 – Gagnaviðhald og gagnaeyðing
Gagnageymslur þarf að skipuleggja til að hafa stjórn á aðgangi að þeim. Gögnum þarf að
eyða áður en vélbúnaði er eytt eða hann seldur

Grunnúrræði






Haldið miðlægt utan um það hvernig gagnamiðlar eru afritaðir, fluttir til eða þeim eytt
Setjið klausu um upplýsingaöryggi í viðhaldssamninga hýsingaraðila og verktaka
Látið hæft starfsfólk fylgjast með verkum þriðju aðila
Hafið skýrar verklagsreglur um gagnaeyðingu og farið eftir þeim
Eyðið gögnum á öruggan hátt af vélbúnaði áður en honum er hent, hann seldur, sendur til
viðgerðar eða í lok leigutímabils

Það sem þarf að forðast



Að setja upp hugbúnað fyrir fjarvinnslu sem er óöruggur, t.d. notast við ódulkóðaðar
gagnatengingar
Að endurnýta, selja eða henda gagnamiðlum án þess að eyða gögnum af þeim á öruggan hátt

Frekari úrræði


Nota skal vottaðan gagnaeyðingarhugbúnað

13 – Eftirlit með vinnsluaðilum
Tryggja þarf örugga meðferð persónugagna sem eru unnin af undirverktökum eða
þjónustuaðilum

Grunnúrræði





Notið aðeins vinnsluaðila sem geta tryggt nægilega hæfni, þekkingu og bolmagn
Látið vinnsluaðila skrifa undir trúnaðaryfirlýsingu
Kannið og skjalið hvernig vinnsluaðilinn hyggst tryggja öryggi gagna, m.a. dulkóðun gagna og
gagnastrauma, aðgangsstýringu, auðkenningu og atburðaskráningu
Gerið skriflegan samning við vinnsluaðilann sem útlistar viðfangsefni, umfang, tímabil og tilgang
vinnslunnar auk skyldna hvers aðila. Persónuvernd hefur útbúið fyrirmynd að vinnslusamningi
sem hægt er að nota. Mikilvægt er að tryggja auðkenningu, rétta meðferð upplýsinga (eyðingu
eða skil) að vinnslu lokinni og tilkynningaskyldu ef frávik verða

Það sem þarf að forðast



Að láta vinnsluaðila hefja vinnslu persónuupplýsinga án þess að hafa gildan, skriflegan samning
þar að lútandi
Að nota skýjaþjónustu án þess að hafa upplýsingar um staðsetningu gagnageymslna eða án þess
að tryggja lögmæta gagnaflutninga utan EES-svæðisins

Frekari úrræði




Sjá 28. gr. pvrg.
Fyrirmynd að vinnslusamningi
Fá staðfestingu um fullnægjandi tryggingar

14 – Öryggi gagnasamskipta
Tryggið öryggi við allan flutning persónu upplýsinga og munið að tölvupóstkerfi og rafræn
samskiptakerfi eru ekki öruggir farvegir fyrir samskipti án frekari ráðstafana og að allir
sem hafa aðgang að viðkomandi netþjónum gætu haft aðgang að gögnunum

Grunnúrræði





Dulkóðið gögn sem á að senda á geymslumiðli (USB, DVD, flakkara) til þriðja aðila
Dulkóðið gögn sem á að senda yfir netið með því að nota HTTPS, SFTP
Sendið ekki lykilorð dulkóðaðra skráa með sjálfum skránum
Ef nota þarf fax, sendið aðeins á fax sem hefur tryggt aðgengi

Það sem þarf að forðast


Að senda ódulkóðuð gögn með almennum tölvupósti

Frekari úrræði


Ef kostur er, setjið upp lyklaða dulkóðun og rafræna undirritun með opinberum og einkalyklum

15 – Efnislegt öryggi
Tryggið öryggi húsnæðis þar sem gagnaþjónar og netbúnaður eru hýst. Koma þarf í veg
fyrir óleyfilegan aðgang eða hamla honum eins og kostur er

Grunnúrræði







Setjið upp þjófavarnarkerfi og tryggið að fylgst sé með því
Setjið upp reykskynjara og eldvarnarbúnað og yfirfarið árlega
Aðskiljið svæði eftir viðkvæmni, t.d. með því að takmarka aðgang að tölvurými
Haldið lista yfir þá sem hafa aðgang að hverju svæði og haldið listunum við
Setjið aðgangsreglur, t.d. með því að láta starfsmann alltaf fylgja utanaðkomandi aðilum
Verndið tölvubúnað með sértækum búnaði, t.d. eldvarnarbúnaði, upphækkuðum hillum til að
forða vatnsskemmdum, tvöföldu rafkerfi og loftræstingu

Það sem þarf að forðast


Að vanáætla stærð eða viðhaldsþörf tölvurýma. Ef kerfi á borð við rafkerfi, rafhlöður eða
loftræstingu bregst, getur tölvubúnaður hætt að virka, gögn geta glatast eða aðgangur að þeim
opnast

Frekari úrræði



Skrá aðgang að rýmum þar sem persónuupplýsingar eru geymdar. Minnið starfsfólk á að slík
skráning sé í gangi
Sjáið til þess að aðeins réttmætu starfsfólki sé hleypt inn á viðkvæm svæði og að það þurfi að
bera á sér sjáanlegt auðkenni (aðgangskort með mynd)




Gestir, t.d. tæknimenn, hafi takmarkaðan aðgang og að koma og brottför þeirra séu skráð
Farið reglulega yfir aðgangsheimildir viðkvæmra svæða og breytið þeim þegar þörf krefur

16 – Eftirlit með hugbúnaðarþróun
Öryggi og persónuvernd þurfa að vera innbyggð í alla hugbúnaðarþróun frá upphafi.
Nauðsynlegt er að hugbúnaður veiti notendum stjórn yfir upplýsingum sínum og að hann
sé verndaður fyrir villum, gagnatapi, óleyfi legum breytingum eða misnotkun

Grunnúrræði





Byggið persónuvernd og öryggi inn í hönnun hugbúnaðar frá upphafi. Þetta getur haft áhrif á það
hvaða leiðir og lausnir séu valdar
Tryggið alltaf að mesta öryggi sé sjálfgefin stilling í hugbúnaði sem ætlaður er almenningi
Forðist innsláttarsvið með frjálsum texta eða athugasemdum ef hægt er
Setjið upp aðskilið þróunarumhverfi fyrir þróun og forritun og notið skálduð eða
ópersónugreinanleg gögn

Það sem þarf að forðast



Að nota raunveruleg gögn við þróun eða prófun. Nota skal skálduð gögn alls staðar þar sem því
verður komið við
Að þróa hugbúnað án þess að taka tillit til öryggis og persónuverndar

Frekari úrræði






Aðeins skal safna þeim lágmarksgögnum sem nauðsynleg eru, t.d. ef aðeins er þörf fyrir
fæðingarár skal ekki láta forritið sækja mánuð og dag líka
Velja skal geymsluform eftir þeim geymslutíma sem áætlaður er, t.d. ef ætlunin er að geyma
gögnin í 20 ár er heppilegra að velja opið gagnaform sem líklegra er til að vera stutt til lengri
tíma
Aðgangsstýring skal innbyggð í hugbúnaðarþróun frá upphafi
Í mörgum tilfellum er heppilegt að tryggja kóða með rafrænni undirskrift til að tryggja að ekki
hafi verið átt við hann

17 – Dulkóðun, rafrænar undirskriftir, heilleiki
Mikilvægt er að varðveita heilindi, leynd og heilleika gagna. Hakkaföll má nota til að
tryggja heilindi gagna, uppruna má tryggja með rafrænni undirskrift og leynd með
dulkóðun

Grunnúrræði


Notið þekkt og viðurkennd reiknirit (algóritma) og uppfærið eftir þörfum (geta breyst og munu
breytast)
o SHA-256, SHA-512 eða SHA-3 sem hakkaföll
o HMAC/SHA-256, bcrypt, scrypt eða PBKDF2 til að geyma lykilorð
o AES eða AES-CBC fyrir samhverfa dulkóðun
o RSA-OAEP fyrir ósamhverfa dulkóðun
o RSA-SSA-PSS fyrir rafrænar undirskriftir

Það sem þarf að forðast



Að nota úrelt reiknirit eins og DES og 3DES fyrir dulkóðun eða MD5 eða SHA1 sem hakkaföll
Að rugla saman hakkafalli og dulkóðun eða að telja að hakkafallið eitt nægi til að tryggja
gagnaleynd. Þó að hakkaföll séu “einstefnu”, þ.e. erfitt að snúa til baka, er stundum mögulegt að
endurgera gögn úr hakkinu. Hakkaföll eru hönnuð til að vera hraðvirk og því er stundum
mögulegt að hakka öll möguleg inngögn (t.d. lykilorð) og ná þannig gögnunum

Frekari úrræði




Skoðið rafræn skilríki og staðfestið að notkun þeirra sé í samræmi við það sem ætlað er, að þau
séu í gildi og að þau hafi gilda staðfestingarkeðju
Notið staðfesta hugbúnaðar- og dulkóðunarpakka
Notið samþykktar og staðfestar aðferðir til dulkóðunar, t.d.
o GNU Privacy Guard (GPG)
o Lausnir staðfestar af ENISA
o VeraCrypt hugbúnað

ÖRYGGISMAT FYRIR FYRIRTÆKI EÐA STOFNUN
1

Það sem þarf að gera
Bæta öryggisvitund notenda

2

Auðkenning notenda

3

Aðgangsstýringar

4

Atburðaskráning og
atvikastjórnun

5

Öryggi vinnustöðva

6

Öryggi við fjarvinnslu

7

Verndun innra nets

8

Öryggi netþjóna

9

Öryggi vefþjóna

10

Öryggi gagna

11

Örugg langtímageymsla

12

Gagnaviðhald og gagnaeyðing

13

Eftirlit með vinnsluaðilum

14

Öryggi gagnasamskipta

15

Efnislegt öryggi

16

Eftirlit með hugbúnaðarþróun

17

Dulkóðun, rafrænar undirskriftir,
heilleiki

Grunnúrræði
Aukið öryggisvitund með fræðslu, áminningum og námskeiðum
Skjalið vinnsluferli og sjá til þess að skjölun sé haldið við
Notið sértækt auðkenni fyrir hvern notanda og ekki samnýta það
Fylgið reglum um örugga vistun, aldur og flækjustig lykilorða
Bregðist við ef notandi getur ekki slegið inn rétt lykilorð
Krefjist þess að notandi breyti lykilorði í fyrsta sinn
Flokkið aðgang eftir þörfum og hlutverki notenda
Lokið á aðgang þeirra sem hætta störfum
Takið reglulega yfirferð yfir notendareikninga
Setjið upp atburðaskrár yfir aðgang, frávik og atvik
Athugið hvort ítarlegri atburðaskráningar sé þörf
Látið notendur vita af atburðaskráningu
Tryggið aðgengi að atburðaskrám
Skráið gagnavinnslu og óeðlileg atvik
Tilkynnið Persónuvernd og/eða öðrum stjórnvöldum (t.d. lögreglu, FME, CERT-IS) öryggisbrest
Stillið vinnustöðvar þannig að þær læsist sjálfkrafa
Uppfærið stýrikerfi, vírusvarnir og annan hugbúnað reglulega
Setjið upp sjálfvirkar uppfærslur á stýrikerfi og hugbúnaði
Vistið notendagögn miðlægt
Takmarkið notkun lausra geymslumiðla
Slökkvið á sjálfvirkri keyrslu lausra geymslumiðla
Tryggið að notandi viti af því ef átt er við vinnustöð utan frá
Aukið vitund notenda um hættur þess að nota fartæki
Setjið upp afritun fyrir fartæki
Setjið upp dulkóðun fyrir fartæki
Krefjist þess að fartækjum sé læst með auðkenningu
Takmarkið netumferð við það nauðsynlegasta
Setjið upp dulkóðun fyrir þráðlaus net
Krefjist þess að VPN sé notað fyrir allar fjartengingar
Gefið aðeins hæfu fólki kerfisstjóraaðgang
Setjið upp öryggisuppfærslur án tafar
Takið regluleg afrit og prófið þau
Setjið upp TLS dulkóðun
Tryggið að lykilorð og notendanöfn séu ekki í vefslóðum
Tryggið að notendagögn séu ekki tekin inn án skoðunar
Setjið upp öruggt afritunarkerfi
Geymið afritin á öruggum stað
Tryggið öruggan flutning afrita
Gerið reglulegar prófanir á afritum
Setjið upp aðgangskerfi fyrir langtímaafrit
Eyðið langtímaafritum á öruggan hátt þegar þar að kemur
Setjið upp skráningarkerfi fyrir gagnaviðhald og eyðingu
Látið hæft starfsfólk fylgjast með vinnu þriðja aðila
Eyðið öllum gögnum af vélbúnaði sem er eytt eða seldur
Gerið sértækan samning við alla vinnsluaðila
Gerið samning um eyðingu eða skil gagna eftir vinnslu
Eyðið gögnum af vélbúnaði sem er skilað, eytt eða seldur
Dulkóðið gögn sem á að senda yfir netið
Tryggið ávallt réttan viðtakanda
Sendið lykilorð og slíkt ekki með sjálfum gögnunum
Læsið ávallt dyrum að kerfisrými og takmarkið aðgang
Setjið upp þjófavarnarkerfi og prófið það reglulega
Byggið upplýsingaöryggi inn í hugbúnað frá upphafi
Forðist innsláttarsvið með frjálsum texta
Prófið hugbúnað með skálduðum gögnum
Notið þekktar og viðurkenndar dulkóðanir
Geymið auðkenni og dulkóðunarlykla á öruggan hátt

✔

