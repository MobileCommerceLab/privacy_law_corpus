İLGİLİ KİŞİNİN HAK
ARAMA YÖNTEMLERİ

İLGİLİ KİŞİNİN HAK
ARAMA YÖNTEMLERİ
Kanunda, ilgili kişilerin Kanunun uygulanmasına ilişkin
taleplerini iletebilmeleri ve kişisel verilerine ilişkin
haklarını koruyabilmeleri için bir takım hak arama
yöntemleri belirlenmiştir. Böylelikle ilgili kişiler, kişisel
verilerinin korunmasına ilişkin haklarını kullanmak adına
yargı yoluna başvurmanın yanı sıra Kanunla getirilen
diğer hak arama yöntemlerini de kullanabileceklerdir.
Bu kapsamda Kanunda kademeli bir başvuru usulü
öngörülmüştür. İlgili kişilerin Kanunun uygulanmasıyla
ilgili taleplerini ilk olarak veri sorumlusuna iletmeleri
gerekecektir. Veri sorumlusuna yapılan başvurudaki
talebin reddedilmesi, verilen cevabın yetersiz bulunması
veya başvuruya süresinde cevap verilmemiş olması
durumlarında ilgili kişiler Kurula şikayet hakkını elde
edeceklerdir.

A) BAŞVURU HAKKI
Kanunun 13. maddesine göre; ilgili kişilerin, Kanunun
uygulanmasıyla ilgili taleplerini, öncelikle veri sorumlusuna
iletmeleri zorunludur. İlgili kişilerin, taleplerini veri
sorumlusuna yazılı olarak ya da Kurulun belirlediği diğer
yöntemlerle iletebilmelerine imkân sağlanmaktadır. Bu
kapsamda, Veri Sorumlusuna Başvuru Usul ve Esasları
1

Hakkında Tebliğ ile yazılı başvurunun yanı sıra ilgili
kişilere kayıtlı elektronik posta (KEP) adresi, güvenli
elektronik imza, mobil imza ya da ilgili kişi tarafından veri
sorumlusuna daha önce bildirilen ve veri sorumlusunun
sisteminde kayıtlı bulunan elektronik posta adresini
kullanmak suretiyle veya başvuru amacına yönelik
geliştirilmiş bir yazılım ya da uygulama vasıtasıyla veri
sorumlusuna başvurma olanağı tanınmıştır. Bu talebi alan
veri sorumlusunun, ücretsiz olarak veya işlemin ayrıca bir
maliyeti gerektirmesi halinde, Kurul tarafından belirlenen
tarifeye göre alacağı ücret mukabilinde en kısa sürede
ve en geç otuz gün içinde talebi incelemesi; kabul veya
gerekçesini açıklayarak reddetmesi, ayrıca cevabını ilgili
kişiye bildirmesi öngörülmektedir. Veri sorumlusunun
talebi kabul etmesi halinde, gereğini yerine getirmesi;
şayet ilgili kişinin, Kanunun uygulanmasıyla ilgili talebine
konu hususta veri sorumlusu hatalıysa, alınan ücretin
ilgiliye iade edilmesi gerekmektedir.

B) ŞİKÂYET HAKKI
Kanunun 14. ve 15. maddelerinde ilgili kişilerin Kurula
yapacakları şikayetlere ilişkin usul ve esaslar hükme
bağlanmıştır. Şikayet yoluna başvurulabilmesi için ilk
olarak ilgili kişinin veri sorumlusuna 13. madde uyarınca
yapmış olduğu başvurunun reddedilmesi, verilen cevabın

2

yetersiz bulunması veya 30 gün içinde başvuruya
cevap verilmemiş olması gereklidir. İlgili kişilerin veri
sorumlusuna başvurmadan doğrudan Kurula şikayet
yoluna gitmesi mümkün değildir.
Kişisel verilerinin işlenmesi kapsamında kişilik hakları
ihlal edilen ilgili kişilerin, genel hükümlere göre tazminat
hakları saklı tutulmuştur. Başvuru yoluna gitmek zorunlu,
şikâyet yoluna gitmek ise ihtiyaridir.
İlgili kişinin Kurula şikayette bulunmasında öngörülen
süre, veri sorumlusunun cevabını öğrendiği tarihten
itibaren otuz ve her hâlde başvuru tarihinden itibaren
altmış gündür. Fakat Kurulun inceleme yapabilmesi için
mutlaka ilgilinin şikayetine ihtiyaç yoktur. Kurulun ihlal
iddiasını herhangi bir şekilde öğrenmesi durumunda da
resen harekete geçerek görev alanına giren konularda
gerekli incelemeyi yapması yetkisi dahilindedir.
Kanunun 15. maddesiyle, Kurul tarafından yapılacak
incelemenin usul ve esasları düzenlenmektedir. Buna
göre, Kurul, şikâyet üzerine veya ihlal iddiasını öğrenmesi
halinde resen, görev alanına giren konularda gerekli
incelemeyi yapabilecektir. Bu inceleme, şikâyete ya da
resen öğrenilen ihlal iddiasına münhasır olacaktır.
Dilekçe Hakkının Kullanılmasına Dair Kanunun 6.
maddesinde belirtilen şartları taşımayan ihbar ve
şikâyetler incelemeye alınmayacaktır. Veri sorumluları,
3

Devlet sırrı niteliğindeki bilgi ve belgeler hariç, talep
edilen bilgi ve belgeleri, Kurula 15 gün içinde göndermek
veya gerektiğinde yerinde inceleme yapılmasına imkân
sağlamak zorundadır. Kurulun, şikâyet üzerine yapacağı
inceleme sonunda cevap vermesi öngörülmekte,
şikâyet tarihinden itibaren altmış gün içinde herhangi bir
cevap verilmezse talebin reddedilmiş sayılacağı hükme
bağlanmaktadır.
Kurul, şikâyet üzerine veya resen yapılacak inceleme
sonucunda, Kanun hükümlerinin ihlal edildiği kanaatine
varırsa, tespit ettiği hukuka aykırılıkların ilgili veri sorumlusu
tarafından giderilmesine karar verir ve kararı ilgililere
tebliğ eder. Bu karar, tebliğden itibaren gecikmeksizin ve
en geç otuz gün içinde yerine getirilecektir.
Yine şikâyet üzerine veya resen yapılan inceleme
sonucunda, Kanuna aykırı uygulamanın yaygın
olduğunun tespit edilmesi üzerine, Kurul tarafından bu
konuda ilke kararı alınır ve bu karar yayımlanır. Kurul
ilke kararı almadan önce ihtiyaç duyulması halinde ilgili
kurum ve kuruluşların görüşlerini alabilir.
Ayrıca Kurula, telafisi güç veya imkânsız zararların
doğması ve açıkça hukuka aykırılık şartlarının birlikte
gerçekleşmesi halinde, veri işlenmesinin veya verinin
yurtdışına aktarılmasının durdurulmasına karar verme
yetkisi verilmektedir. İlgililerin, Kurulca verilen kararlara
karşı idare mahkemelerinde dava açabilmeleri
mümkündür.
4

BAŞVURU
İlgili Kişi

•

Yazılı ya da
Kurul’un
uygun
göreceği
başka bir
yöntemle
yapılır.

Mahkeme
Kişilik hakları
ihlal edilenler
genel
hükümlere
göre yargı
yoluna
gidebilir,
tazminat
hakları
saklıdır.

Veri Sorumlusu

Talep

•

Talebi en kısa sürede
ve en geç 30 gün
içinde ücretsiz olarak
sonuçlandırır.
İlave maliyet varsa
ücret isteyebilir.

Kabul
•
•
•

Cevabı ilgili kişiye
yazılı veya elektronik
ortamda bildirir.
Talebin gereğini yerine
getirir.
Başvuru kendi
hatasından
kaynaklanıyorsa ücreti
ilgili kişiye iade eder.

5

Red
Gerekçeyi
açıklar ve
cevabı yazılı
veya elektronik
ortamda ilgili
kişiye bildirir.

ŞİKAYET

İlgili Kişi
Başvurunun
reddi/ cevabın
yetersiz
olması/cevap
verilmemesi
halinde cevabı
öğrendiği
tarihten itibaren
30/başvuru
tarihinden itibaren
60 gün içinde
Kurul’a şikayette
bulunabilir.

Kurul

60 gün içinde
cevap vermezse
RED sayılır.

Cevap
İhlalin varlığının
anlaşılması halinde
ilgililere tebliğ edilir.

İlgili kişi

Veri Sorumlusu
Tebliğden
itibaren
gecikmeksizin
ve en geç 30
gün içinde
kararı yerine
getirir.

6

Nasuh Akar Mah. 1407. Sokak No:4 06520
Balgat-Çankaya/Ankara // www.kvkk.gov.tr
Tel: 0 (312) 216 50 50 // Faks: 0(312) 216 50 52

