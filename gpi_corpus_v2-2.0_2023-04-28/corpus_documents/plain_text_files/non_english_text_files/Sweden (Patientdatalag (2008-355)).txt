Lyssna

Lättläst

Teckenspråk

In English

Other languages

Sök på riksdagen.se

Start

Ledamöter & partier

Utskotten & EU-nämnden

Debatter & beslut

Start / Dokument & lagar / Patientdatalag (2008:355)

Patientdatalag (2008:355)
t.o.m. SFS 2021:365

SFS nr: 2008:355
Departement/myndighet: Socialdepartementet
Utfärdad: 2008-05-29
Ändrad: t.o.m. SFS 2021:365
Ändringsregister: SFSR (Regeringskansliet)
Källa: Fulltext (Regeringskansliet)

Innehåll:
1 kap. Lagens tillämpningsområde m.m.
2 kap. Grundläggande bestämmelser om behandling av personuppgifter
3 kap. Skyldigheten att föra patientjournal
4 kap. Grundläggande bestämmelser om inre sekretess och elektronisk
åtkomst inom en vårdgivares verksamhet
5 kap. Grundläggande bestämmelser om utlämnande av uppgifter och
handlingar samt viss uppgiftsskyldighet
6 kap. Sammanhållen journalföring
7 kap. Nationella och regionala kvalitetsregister
8 kap. Rättigheter för den enskilde
9 kap. Omhändertagande och återlämnande av patientjournal
10 kap. Överklagande
Övergångsbestämmelser

1 kap. Lagens tillämpningsområde m.m.
Lagens tillämpningsområde
1 § Denna lag tillämpas vid vårdgivares behandling av personuppgifter inom
hälso- och sjukvården. I lagen finns också bestämmelser om skyldighet att föra
patientjournal.
Lagen gäller i tillämpliga delar även uppgifter om avlidna personer.
Lagen gäller inte vid sådan behandling av personuppgifter som avses i den
ursprungliga lydelsen av artikel 2.2 d i Europaparlamentets och rådets förordning
(EU) 2016/679 av den 27 april 2016 om skydd för fysiska personer med
avseende på behandling av personuppgifter och om det fria flödet av sådana
uppgifter och om upphävande av direktiv 95/46/EG (allmän
dataskyddsförordning), här benämnd EU:s dataskyddsförordning. Lag
(2018:447).

Lagens syfte
2 § Informationshantering inom hälso- och sjukvården ska vara organiserad så
att den tillgodoser patientsäkerhet och god kvalitet samt främjar
kostnadseffektivitet.
Personuppgifter ska utformas och i övrigt behandlas så att patienters och övriga
registrerades integritet respekteras.
Dokumenterade personuppgifter ska hanteras och förvaras så att obehöriga inte
får tillgång till dem.

Definitioner
3 § /Upphör att gälla U:2021-07-01/ I denna lag används följande uttryck med
nedan angiven betydelse.
Uttryck
Betydelse
Hälso- och sjukvård
Verksamhet som avses i hälso- och
sjukvårdslagen (2017:30),
tandvårdslagen (1985:125), lagen
(1991:1128) om psykiatrisk tvångsvård,
lagen (1991:1129) om rättspsykiatrisk
vård, smittskyddslagen (2004:168),
lagen (1972:119) om fastställande av
könstillhörighet i vissa fall, lagen
(2006:351) om genetisk integritet m.m.,
lagen (2018:744) om försäkringsmedicinska
utredningar, lagen (2019:1297) om
koordineringsinsatser för sjukskrivna
patienter samt den upphävda lagen
(1944:133) om kastrering.
Journalhandling
Framställning i skrift eller bild samt
upptagning som kan läsas, avlyssnas
eller på annat sätt uppfattas endast
med tekniskt hjälpmedel och som
upprättas eller inkommer i samband med
vården av en patient och som innehåller
uppgifter om patientens hälsotillstånd
eller andra personliga förhållanden
eller om vidtagna eller planerade
vårdåtgärder.
Patientjournal
En eller flera journalhandlingar som
rör samma patient.
Sammanhållen
journalföring
Ett elektroniskt system, som gör det
möjligt för en vårdgivare att ge eller
få direktåtkomst till personuppgifter
hos en annan vårdgivare.
Vårdgivare
Statlig myndighet, region och kommun i
fråga om sådan hälso- och sjukvård som
myndigheten, regionen eller kommunen har
ansvar för (offentlig vårdgivare) samt
annan juridisk person eller enskild
näringsidkare som bedriver hälso- och
sjukvård (privat vårdgivare).
Lag (2019:1299).
3 § /Träder i kraft I:2021-07-01/ I denna lag används följande uttryck med
nedan angiven betydelse.
Uttryck
Betydelse
Hälso- och sjukvård
Verksamhet som avses i hälso- och
sjukvårdslagen (2017:30),
tandvårdslagen (1985:125), lagen
(1991:1128) om psykiatrisk tvångsvård,
lagen (1991:1129) om rättspsykiatrisk
vård, smittskyddslagen (2004:168),
lagen (1972:119) om fastställande av
könstillhörighet i vissa fall, lagen
(2006:351) om genetisk integritet m.m.,
lagen (2018:744) om försäkringsmedicinska
utredningar, lagen (2019:1297) om
koordineringsinsatser för sjukskrivna
patienter, lagen (2021:363) om estetiska
kirurgiska ingrepp och estetiska
injektionsbehandlingar samt den upphävda
lagen (1944:133) om kastrering.
Journalhandling
Framställning i skrift eller bild samt
upptagning som kan läsas, avlyssnas
eller på annat sätt uppfattas endast
med tekniskt hjälpmedel och som
upprättas eller inkommer i samband med
vården av en patient och som innehåller
uppgifter om patientens hälsotillstånd
eller andra personliga förhållanden
eller om vidtagna eller planerade
vårdåtgärder.
Patientjournal
En eller flera journalhandlingar som
rör samma patient.
Sammanhållen
journalföring
Ett elektroniskt system, som gör det
möjligt för en vårdgivare att ge eller
få direktåtkomst till personuppgifter
hos en annan vårdgivare.
Vårdgivare
Statlig myndighet, region och kommun i
fråga om sådan hälso- och sjukvård som
myndigheten, regionen eller kommunen har
ansvar för (offentlig vårdgivare) samt
annan juridisk person eller enskild
näringsidkare som bedriver hälso- och
sjukvård (privat vårdgivare).
Lag (2021:365).
Förhållandet till annan dataskyddsreglering
4 § Denna lag innehåller bestämmelser som kompletterar EU:s
dataskyddsförordning, vid sådan behandling av personuppgifter inom hälso- och
sjukvården som är helt eller delvis automatiserad eller där uppgifterna ingår i eller
är avsedda att ingå i en strukturerad samling av personuppgifter som är
tillgängliga för sökning eller sammanställning enligt särskilda kriterier.
Vid behandling av personuppgifter som avses i första stycket gäller lagen
(2018:218) med kompletterande bestämmelser till EU:s dataskyddsförordning
och föreskrifter som har meddelats i anslutning till den lagen, om inte annat följer
av denna lag eller föreskrifter som har meddelats i anslutning till lagen. Lag
(2018:447).

2 kap. Grundläggande bestämmelser om behandling av
personuppgifter
Kapitlets tillämpningsområde
1 § Bestämmelserna i detta kapitel tillämpas vid sådan behandling av
personuppgifter som avses i 1 kap. 4 §.

Den enskildes inställning till personuppgiftsbehandling
2 § Behandling av personuppgifter som är tillåten enligt denna lag får utföras
även om den enskilde motsätter sig den. Det gäller dock inte i de fall som anges i
4 kap. 4 §, 6 kap. och 7 kap. 2 § eller om något annat framgår av annan lag eller
förordning.
3 § Behandling av personuppgifter som inte är tillåten enligt denna lag får ändå
ske, om den enskilde lämnat ett uttryckligt samtycke till behandlingen. Det gäller
dock inte i de fall som anges i 6 kap. 5 § eller om något annat framgår av annan
lag eller förordning.
Regeringen får meddela föreskrifter om att en behandling av personuppgifter som
inte är tillåten enligt denna lag inte heller i andra fall får utföras trots att den
enskilde lämnat samtycke till behandlingen.

Ändamål med personuppgiftsbehandlingen
4 § Personuppgifter får behandlas inom hälso- och sjukvården om det behövs
för
1. att fullgöra de skyldigheter som anges i 3 kap. och upprätta annan
dokumentation som behövs i och för vården av patienter,
2. administration som rör patienter och som syftar till att ge vård i enskilda fall
eller som annars föranleds av vård i enskilda fall,
3. att upprätta annan dokumentation som följer av lag, förordning eller annan
författning,
4. att systematiskt och fortlöpande utveckla och säkra kvaliteten i
verksamheten,
5. administration, planering, uppföljning, utvärdering och tillsyn av
verksamheten, eller
6. att framställa statistik om hälso- och sjukvården.
I 7 kap. 4 och 5 §§ finns särskilda bestämmelser om ändamålen med behandling
av personuppgifter i nationella och regionala kvalitetsregister.
5 § Personuppgifter som behandlas för ändamål som anges i 4 § får också
behandlas för att fullgöra uppgiftslämnande som sker i överensstämmelse med
lag eller förordning. Personuppgifterna får även behandlas för andra ändamål,
under förutsättning att uppgifterna inte behandlas på ett sätt som är oförenligt
med det ändamål för vilket uppgifterna samlades in. Lag (2018:447).

Personuppgiftsansvar
6 § En vårdgivare är personuppgiftsansvarig för den behandling av
personuppgifter som vårdgivaren utför. I en region och en kommun är varje
myndighet som bedriver hälso- och sjukvård personuppgiftsansvarig för den
behandling av personuppgifter som myndigheten utför.
Personuppgiftsansvaret enligt första stycket omfattar även sådan behandling av
personuppgifter som vårdgivaren, eller den myndighet i en region eller en
kommun som är personuppgiftsansvarig, utför när vårdgivaren eller myndigheten
genom direktåtkomst i ett enskilt fall bereder sig tillgång till personuppgifter om en
patient hos en annan vårdgivare eller annan myndighet i samma region eller
kommun.
I 6 och 7 kap. finns särskilda bestämmelser om personuppgiftsansvar. Lag
(2019:931).

Personuppgifter som får behandlas
7 § En vårdgivare får behandla endast sådana personuppgifter som behövs för
de ändamål som anges i 4 §. Uppgifter om lagöverträdelser som innefattar brott,
domar i brottmål, straffprocessuella tvångsmedel eller administrativa
frihetsberövanden får endast behandlas om det är absolut nödvändigt för ett
sådant ändamål. Även en vårdgivare som inte är statlig myndighet, region eller
kommun får under dessa förutsättningar behandla uppgifter om lagöverträdelser.
Lag (2019:931).
7 a § Personuppgifter som avses i artikel 9.1 i EU:s dataskyddsförordning
(känsliga personuppgifter) får behandlas med stöd av artikel 9.2 h i förordningen
under förutsättning att kravet på tystnadsplikt i artikel 9.3 i förordningen är
uppfyllt. Lag (2018:447).

Sökbegrepp
8 § Känsliga personuppgifter eller uppgifter om lagöverträdelser som avses i 7 §
får inte användas som sökbegrepp. Inte heller får uppgifter om att någon fått
bistånd eller varit föremål för andra insatser inom socialtjänsten eller enligt
utlänningslagen (2005:716) användas som sökbegrepp.
Det är trots förbudet i första stycket tillåtet att som sökbegrepp använda uppgifter
om
1. hälsa, eller
2. att någon varit föremål för tvångsingripande enligt lagen (1991:1128) om
psykiatrisk tvångsvård eller lagen (1991:1129) om rättspsykiatrisk vård.
Regeringen får meddela föreskrifter om att en vårdgivare, trots förbudet i första
stycket, får använda uppgifter om etnicitet eller uppgifter av betydelse för
smittskyddet samt att någon fått bistånd eller andra insatser inom socialtjänsten
eller varit föremål för åtgärder enligt utlänningslagen som sökbegrepp för att göra
vissa slags sammanställningar. Lag (2018:447).

3 kap. Skyldigheten att föra patientjournal
Inledande bestämmelse
1 § Vid vård av patienter ska det föras patientjournal. En patientjournal ska föras
för varje patient och får inte vara gemensam för flera patienter.
I 6 kap. finns bestämmelser om direktåtkomst till andra vårdgivares uppgifter om
patienter genom sammanhållen journalföring.

Syftet med en patientjournal
2 § Syftet med att föra en patientjournal är i första hand att bidra till en god och
säker vård av patienten.
En patientjournal är även en informationskälla för
- patienten,
- uppföljning och utveckling av verksamheten,
- tillsyn och rättsliga krav,
- uppgiftsskyldighet enligt lag, samt
- forskning.

Personer som är skyldiga att föra en patientjournal
3 § Skyldig att föra en patientjournal är
1. den som enligt 4 kap. patientsäkerhetslagen (2010:659) har legitimation eller
särskilt förordnande att utöva ett visst yrke,
2. den som, utan att ha legitimation för yrket, utför arbetsuppgifter som annars
bara ska utföras av logoped, psykolog eller psykoterapeut inom den allmänna
hälso- och sjukvården eller utför sådana arbetsuppgifter inom den enskilda hälsooch sjukvården som biträde åt legitimerad yrkesutövare,
3. den som, utan att ha legitimation för yrket, utför samma slags arbetsuppgifter
inom den allmänna hälso- och sjukvården som en hälso- och sjukvårdskurator,
och
4. den som utför insatser enligt lagen (2019:1297) om koordineringsinsatser för
sjukskrivna patienter.
Lag (2019:1299).

Ansvar för uppgifter i en patientjournal
4 § Den som för patientjournal ansvarar för sina uppgifter i journalen.

En patientjournals innehåll
5 § En patientjournal får innehålla endast de uppgifter som behövs för de
ändamål som anges i 2 kap. 4 § första stycket 1 och 2.
6 § En patientjournal ska innehålla de uppgifter som behövs för en god och
säker vård av patienten.
Om uppgifterna finns tillgängliga, ska en patientjournal alltid innehålla
1. uppgift om patientens identitet,
2. väsentliga uppgifter om bakgrunden till vården,
3. uppgift om ställd diagnos och anledning till mera betydande åtgärder,
4. väsentliga uppgifter om vidtagna och planerade åtgärder,
5. uppgift om den information som lämnats till patienten, dennes
vårdnadshavare och övriga närstående och om de ställningstaganden som gjorts
i fråga om val av behandlingsalternativ och om möjligheten till en ny medicinsk
bedömning, samt
6. uppgift om att en patient har beslutat att avstå från viss vård eller behandling.
Patientjournalen ska vidare innehålla uppgift om vem som har gjort en viss
anteckning i journalen och när anteckningen gjordes. Lag (2014:827).
7 § Utöver vad som föreskrivs i 5 och 6 §§ får en patientjournal innehålla de
uppgifter som enligt lag eller annan författning ska antecknas i en patientjournal.
8 § Om patienten anser att en uppgift i patientjournalen är oriktig eller
missvisande, ska det antecknas i journalen.
9 § Uppgifter som ska antecknas enligt 6-8 §§ ska föras in i journalen så snart
som möjligt.
10 § /Upphör att gälla U:2021-07-01/ En journalanteckning ska, om det inte
finns något synnerligt hinder, signeras av den som ansvarar för uppgiften.
10 § /Träder i kraft I:2021-07-01/ En journalanteckning ska, om det inte är
obehövligt eller finns något synnerligt hinder mot det, signeras av den som är
ansvarig för uppgiften. Lag (2020:1042).
11 § Om en journalhandling eller en avskrift eller kopia av handlingen har
lämnats ut till någon, ska det dokumenteras i patientjournalen vem som har fått
handlingen, avskriften eller kopian och när denna har lämnats ut. Detta gäller
dock inte utlämnande genom direktåtkomst.
12 § /Upphör att gälla U:2021-07-01/ Regeringen eller den myndighet som
regeringen bestämmer får meddela föreskrifter om undantag från 6 § andra
stycket 1 när det gäller provtagning för viss sjukdom och från 10 § om
signeringskrav.
Regeringen eller den myndighet som regeringen bestämmer får meddela
föreskrifter om en journalhandlings innehåll och utformning.
12 § /Träder i kraft I:2021-07-01/ Regeringen eller den myndighet som
regeringen bestämmer får meddela föreskrifter om
1. undantag från 6 § andra stycket 1 när det gäller provtagning för viss
sjukdom,
2. signeringskravet enligt 10 § och om undantag från det, och
3. journalhandlingars innehåll och utformning.
Lag (2020:1042).

Språket i patientjournaler
13 § De journalhandlingar som upprättas inom hälso- och sjukvården ska vara
skrivna på svenska språket, vara tydligt utformade och så lätta som möjligt att
förstå för patienten.
Regeringen eller den myndighet som regeringen bestämmer får meddela
föreskrifter om att en sådan journalhandling får vara skriven på ett annat språk än
svenska.

Hantering av journalhandlingar
14 § Uppgifter i en journalhandling får inte utplånas eller göras oläsliga i andra
fall än som avses i 8 kap. 4 §.
Vid rättelse av en felaktighet ska det anges när rättelsen har skett och vem som
har gjort den.
15 § Regeringen eller den myndighet som regeringen bestämmer får meddela
föreskrifter om hur journalhandlingar ska hanteras och förvaras.

Skyldighet att utfärda intyg om vården
16 § Den som enligt 3 § är skyldig att föra patientjournal ska på begäran av
patienten utfärda intyg om vården.

Bevarande av journalhandlingar
17 § En journalhandling ska bevaras minst tio år efter det att den sista uppgiften
fördes in i handlingen. Regeringen eller den myndighet som regeringen
bestämmer får meddela föreskrifter om att vissa slags journalhandlingar ska
bevaras under längre tid än tio år.
Särskilda bestämmelser om bevarande av journalhandlingar som tagits om hand
efter beslut av Inspektionen för vård och omsorg finns i 9 kap. 4 §. Lag
(2012:954).
18 § För journalhandlingar som utgör allmänna handlingar gäller, med de
undantag som följer av 17 §, arkivlagen (1990:782) samt de bestämmelser som
meddelas med stöd av arkivlagen.

Patientjournaler i krig m.m.
19 § Regeringen får meddela särskilda föreskrifter om patientjournaler i krig, vid
krigsfara eller under sådana utomordentliga förhållanden som är föranledda av
att det är krig utanför Sveriges gränser eller av att Sverige har varit i krig eller
krigsfara.

4 kap. Grundläggande bestämmelser om inre sekretess och
elektronisk åtkomst inom en vårdgivares verksamhet
Inre sekretess
1 § Den som arbetar hos en vårdgivare får ta del av dokumenterade uppgifter
om en patient endast om han eller hon deltar i vården av patienten eller av annat
skäl behöver uppgifterna för sitt arbete inom hälso- och sjukvården.

Tilldelning av behörighet för elektronisk åtkomst
2 § En vårdgivare ska bestämma villkor för tilldelning av behörighet för åtkomst
till sådana uppgifter om patienter som förs helt eller delvis automatiserat. Sådan
behörighet ska begränsas till vad som behövs för att den enskilde ska kunna
fullgöra sina arbetsuppgifter inom hälso- och sjukvården.
Personuppgifter som behandlas i en utredning enligt lagen (2018:744) om
försäkringsmedicinska utredningar för ändamål som anges i 2 kap. 4 § första
stycket 1 och 2 får inte göras tillgängliga genom elektronisk åtkomst för den som
arbetar vid en annan vårdenhet eller inom en annan vårdprocess hos samma
vårdgivare. I den lagen finns särskilda bestämmelser om elektronisk åtkomst vid
sådana utredningar.
Regeringen eller den myndighet som regeringen bestämmer får meddela
föreskrifter om tilldelning av behörighet enligt första stycket för åtkomst till
uppgifter som förs helt eller delvis automatiserat. Lag (2018:747).

Kontroll av elektronisk åtkomst
3 § En vårdgivare ska se till att åtkomst till sådana uppgifter om patienter som
förs helt eller delvis automatiserat dokumenteras och kan kontrolleras.
Vårdgivare ska göra systematiska och återkommande kontroller av om någon
obehörigen kommer åt sådana uppgifter.
Regeringen eller den myndighet som regeringen bestämmer får meddela
föreskrifter om dokumentation och kontroll enligt första stycket.

Patientens möjlighet att begränsa elektronisk åtkomst för vårdsyfte
4 § Personuppgifter som dokumenterats för ändamål som anges i 2 kap. 4 §
första stycket 1 och 2 hos en vårdenhet eller inom en vårdprocess får inte göras
tillgängliga genom elektronisk åtkomst för den som arbetar vid en annan
vårdenhet eller inom en annan vårdprocess hos samma vårdgivare, om patienten
motsätter sig det. I sådana fall ska uppgiften genast spärras.
Vårdnadshavare till ett barn har dock inte rätt att spärra barnets uppgifter.
Uppgift om att det finns spärrade uppgifter får vara tillgänglig för andra
vårdenheter eller vårdprocesser.
5 § En spärr enligt 4 § första stycket får hävas av en behörig befattningshavare
hos vårdgivaren, om
1. patienten samtycker till det, eller
2. patientens samtycke inte kan inhämtas och informationen kan antas ha
betydelse för den vård som patienten oundgängligen behöver.
Uppgift om vårdenheter eller vårdprocesser som spärrat uppgifterna ska i det fall
som avses i 2 göras tillgängliga.
Därefter får bara sådana uppgifter som kan antas ha betydelse för vården av
patienten göras tillgängliga.

Skydd för identitet i vissa fall
6 § /Upphör att gälla U:2021-05-01/ I 14 § lagen (1996:1156) om receptregister
finns bestämmelser om att E-hälsomyndigheten ska lämna ut vissa uppgifter till
regionerna om förskrivning av läkemedel och andra varor och att uppgifter om
patientens identitet ska vara krypterade vid utlämnandet.
Uppgifter som avses i första stycket får inte behandlas i syfte att röja en patients
identitet utan att patienten samtycker till det.
Uppgifter om en patients identitet som har dokumenterats inom hälso- och
sjukvården och som regionerna ska sambearbeta med sådana uppgifter som
avses i första stycket, ska vara krypterade så att patientens identitet skyddas vid
behandlingen. Lag (2019:931).
6 § /Träder i kraft I:2021-05-01/ I 6 kap. 3 § lagen (2018:1212) om nationell
läkemedelslista finns bestämmelser om att E-hälsomyndigheten ska lämna ut
vissa uppgifter till regionerna om förskrivning av läkemedel och andra varor och
att uppgifter om patientens identitet ska vara krypterade vid utlämnandet.
Uppgifter som avses i första stycket får inte behandlas i syfte att röja en patients
identitet utan att patienten samtycker till det.
Uppgifter om en patients identitet som har dokumenterats inom hälso- och
sjukvården och som regionerna ska sambearbeta med sådana uppgifter som
avses i första stycket, ska vara krypterade så att patientens identitet skyddas vid
behandlingen. Lag (2019:991).

5 kap. Grundläggande bestämmelser om utlämnande av
uppgifter och handlingar samt viss uppgiftsskyldighet
Bestämmelser i andra lagar
1 § Bestämmelser om rätten att ta del av handlingar och uppgifter inom den
allmänna hälso- och sjukvården finns i tryckfrihetsförordningen och offentlighetsoch sekretesslagen (2009:400). Lag (2009:525).
2 § I patientsäkerhetslagen (2010:659) finns bestämmelser som begränsar
möjligheten att lämna ut uppgifter från den enskilda hälso- och sjukvården. Lag
(2010:677).

Myndighets skyldighet att lämna uppgift ur journal upprättad inom
enskild hälso- och sjukvård
3 § En myndighet som enligt 9 kap. har hand om en patientjournal upprättad
inom enskild hälso- och sjukvård har, om uppgift ur journalen begärs för särskilt
fall, samma skyldighet att lämna uppgiften som den haft som ansvarat för
journalen före överlämnandet till myndigheten.

Utlämnande genom direktåtkomst
4 § Utlämnande genom direktåtkomst till personuppgifter är tillåten endast i den
utsträckning som anges i lag eller förordning.
Om en region eller en kommun bedriver hälso- och sjukvård genom flera
myndigheter, får en sådan myndighet ha direktåtkomst till personuppgifter som
behandlas av någon annan sådan myndighet i samma region eller kommun.
Ytterligare bestämmelser om utlämnande genom direktåtkomst finns i 5 §, 6 kap.
och i 7 kap. 9 §. Lag (2019:931).
5 § En vårdgivare får medge en enskild direktåtkomst till sådana uppgifter om
den enskilde själv som får lämnas ut till honom eller henne och som behandlas
för ändamål som anges i 2 kap. 4 § första stycket 1 och 2. Den enskilde får under
samma förutsättningar medges direktåtkomst till sådan dokumentation som
avses i 4 kap. 3 § första stycket första meningen.
Regeringen eller den myndighet som regeringen bestämmer får meddela
föreskrifter om de krav på säkerhetsåtgärder som ska gälla vid sådan
direktåtkomst som avses i första stycket.

Utlämnande på medium för automatiserad behandling
6 § Får en personuppgift lämnas ut, kan det ske på medium för automatiserad
behandling.

6 kap. Sammanhållen journalföring
Direktåtkomst till uppgifter hos en annan vårdgivare
1 § /Upphör att gälla U:2021-07-01/ En vårdgivare får, under de förutsättningar
som anges i 2 §, ha direktåtkomst till personuppgifter som behandlas av andra
vårdgivare för ändamål som anges i 2 kap. 4 § första stycket 1 och 2.
En vårdgivare får inte ha direktåtkomst till personuppgifter som behandlas av en
annan vårdgivare i en utredning enligt lagen (2018:744) om
försäkringsmedicinska utredningar. I den lagen finns särskilda bestämmelser om
direktåtkomst vid sådana utredningar. Lag (2018:747).
1 § /Träder i kraft I:2021-07-01/ En vårdgivare får, under de förutsättningar som
anges i 2 §, ha direktåtkomst till personuppgifter som behandlas av andra
vårdgivare för ändamål som anges i 2 kap. 4 § första stycket 1 och 2.
En vårdgivare får inte ha direktåtkomst till personuppgifter som behandlas av en
annan vårdgivare i en utredning enligt lagen (2018:744) om
försäkringsmedicinska utredningar. I den lagen finns särskilda bestämmelser om
direktåtkomst vid sådana utredningar.
En vårdgivare får inte ha direktåtkomst till personuppgifter som behandlas av en
annan vårdgivare i verksamhet som omfattas av lagen (2021:363) om estetiska
kirurgiska ingrepp och estetiska injektionsbehandlingar. I den lagen finns
särskilda bestämmelser om direktåtkomst vid sådan verksamhet.
Lag (2021:365).

Patientens inflytande vid sammanhållen journalföring m.m.
2 § Om en patient motsätter sig det får andra uppgifter om patienten än dem
som anges i andra stycket inte göras tillgängliga för andra vårdgivare genom
sammanhållen journalföring.
Uppgift om att det finns spärrade uppgifter om en patient samt uppgift om vilken
vårdgivare som har spärrat uppgifterna får göras tillgängliga för andra vårdgivare
genom sammanhållen journalföring. En annan vårdgivare får ta del av uppgift om
vilken vårdgivare som har spärrat uppgifterna endast under de förutsättningar
som anges i 4 §.
Innan uppgifter om en patient görs tillgängliga för andra vårdgivare genom
sammanhållen journalföring, ska patienten informeras om vad den sammanhållna
journalföringen innebär och om att patienten kan motsätta sig att andra uppgifter
än dem som anges i andra stycket görs tillgängliga för andra vårdgivare genom
sammanhållen journalföring.
Om en patient motsätter sig att andra uppgifter än dem som anges i andra
stycket görs tillgängliga för andra vårdgivare genom sammanhållen journalföring
ska uppgifterna genast spärras. Vårdnadshavaren till ett barn kan dock inte
spärra uppgifter om barnet. En patient kan när som helst begära att den
vårdgivare som har spärrat uppgifterna häver spärren.
Ospärrade uppgifter om patienten ska göras tillgängliga för de vårdgivare som är
anslutna till systemet med sammanhållen journalföring. Det ska vidare införas en
uppgift i systemet om att det finns ospärrade uppgifter om patienten. Andra
vårdgivare ska kunna ta del av denna uppgift utan att ta del av uppgift om vilken
vårdgivare som har gjort uppgiften tillgänglig och övriga uppgifters innehåll.
2 a § En vårdgivare får göra uppgifter om en patient som inte endast tillfälligt
saknar förmåga att ta ställning enligt 2 § tillgängliga för de vårdgivare som är
anslutna till systemet med sammanhållen journalföring, om
1. patientens inställning till sådan personuppgiftsbehandling så långt som
möjligt klarlagts, och
2. det inte finns anledning att anta att patienten skulle ha motsatt sig
personuppgiftsbehandlingen. Lag (2014:829).
3 § För att en vårdgivare ska få behandla uppgifter som en annan vårdgivare
gjort tillgängliga i systemet med sammanhållen journalföring enligt 2 § femte
stycket krävs att
1. uppgifterna rör en patient som det finns en aktuell patientrelation med,
2. uppgifterna kan antas ha betydelse för att förebygga, utreda eller behandla
sjukdomar och skador hos patienten inom hälso- och sjukvården, eller för att
bedöma behovet av eller utföra insatser enligt lagen (2019:1297) om
koordineringsinsatser för sjukskrivna patienter, och
3. patienten samtycker till det.
Vårdgivaren får även behandla sådana uppgifter om
1. uppgifterna rör en patient som det finns eller har funnits en patientrelation
med,
2. uppgifterna kan antas ha betydelse för att utfärda ett sådant intyg som avses
i 3 kap. 16 §, och
3. patienten samtycker till det.
För att en vårdgivare ska få behandla sådana uppgifter som en vårdnadshavare
inte har rätt att spärra enligt 2 § fjärde stycket andra meningen krävs att
förutsättningarna enligt första stycket 1 och 2 eller andra stycket 1 och 2 är
uppfyllda. Lag (2019:1299).
3 a § En vårdgivare får ta del av uppgift om vilken vårdgivare som har gjort
uppgifter tillgängliga enligt 2 eller 2 a §, om patienten inte endast tillfälligt saknar
förmåga att lämna samtycke enligt 3 § första stycket 3.
Vårdgivaren får även behandla de uppgifter som avses i 2 eller 2 a §, om
1. vårdgivaren bedömer att dessa kan antas ha betydelse för den vård som är
nödvändig med hänsyn till patientens hälsotillstånd,
2. patientens inställning till sådan personuppgiftsbehandling så långt som
möjligt klarlagts, och
3. det inte finns anledning att anta att patienten skulle ha motsatt sig
personuppgiftsbehandlingen. Lag (2014:829).
4 § Om det finns spärrade uppgifter om en patient och det föreligger fara för
dennes liv eller det annars föreligger allvarlig risk för dennes hälsa, får
vårdgivaren, om patienten inte kan häva spärren enligt 2 § fjärde stycket, ta del
av uppgift om vilken eller vilka vårdgivare som har spärrat uppgifterna. Om
vårdgivaren med ledning av denna uppgift bedömer att de spärrade uppgifterna
kan antas ha betydelse för den vård som patienten oundgängligen behöver, får
vårdgivaren begära hos den vårdgivare som har spärrat uppgifterna att denne
häver spärren.
Om det finns ospärrade uppgifter om en patient och det föreligger fara för dennes
liv eller det annars föreligger allvarlig risk för dennes hälsa, får vårdgivaren, om
patientens samtycke inte kan inhämtas enligt 3 §, ta del av uppgift om vilken eller
vilka vårdgivare som har gjort uppgifterna tillgängliga. Om vårdgivaren med
ledning av denna uppgift bedömer att de ospärrade uppgifterna kan antas ha
betydelse för den vård som patienten oundgängligen behöver, får vårdgivaren
behandla de ospärrade uppgifterna.
5 § En vårdgivare får inte behandla en annan vårdgivares uppgifter om en
patient i systemet med sammanhållen journalföring under andra förutsättningar
än dem som anges i 3-4 §§, även om patienten uttryckligen samtycker till det.
Lag (2014:829).

Personuppgiftsansvar vid sammanhållen journalföring
6 § Regeringen eller den myndighet som regeringen bestämmer får meddela
föreskrifter om vem som ska ha personuppgiftsansvar för övergripande frågor om

Dokument & lagar

Så funkar riksdagen

Ordbok

Sök

Webb-tv

tekniska och organisatoriska säkerhetsåtgärder vid sammanhållen journalföring.
I 2 kap. 6 § finns allmänna bestämmelser om personuppgiftsansvar.

Behörighetstilldelning och åtkomstkontroll
7 § Bestämmelserna i 4 kap. 2 och 3 §§ gäller även för behörighetstilldelning
och åtkomstkontroll vid sammanhållen journalföring.

Bevarande och gallring
8 § När patientjournaler är tillgängliga för flera vårdgivare genom sammanhållen
journalföring gäller skyldigheten enligt 3 kap. 17 § att bevara en journalhandling
bara den vårdgivare som ansvarar för handlingen.
Om en journalhandling eller annan handling är tillgänglig för en myndighet bara
genom sammanhållen journalföring och myndigheten inte ansvarar för den, får
myndigheten gallra handlingen från sitt arkiv.

7 kap. Nationella och regionala kvalitetsregister
Inledande bestämmelse
1 § Med kvalitetsregister avses en automatiserad och strukturerad samling av
personuppgifter som inrättats särskilt för ändamålet att systematiskt och
fortlöpande utveckla och säkra vårdens kvalitet. Kvalitetsregistren ska möjliggöra
jämförelse inom hälso- och sjukvården på nationell eller regional nivå.
Bestämmelserna i detta kapitel gäller för nationella och regionala kvalitetsregister
i vilka personuppgifter samlas in från flera vårdgivare.

Den enskildes inställning till behandling i kvalitetsregister
2 § Personuppgifter får inte behandlas i ett nationellt eller regionalt
kvalitetsregister, om den enskilde motsätter sig det.
Om den enskilde motsätter sig personuppgiftsbehandlingen sedan den påbörjats,
ska uppgifterna utplånas ur registret så snart som möjligt.
2 a § För den enskilde som inte endast tillfälligt saknar förmåga att ta ställning
enligt 2 § första stycket får personuppgifter behandlas i ett nationellt eller
regionalt kvalitetsregister, om
1. hans eller hennes inställning till sådan personuppgiftsbehandling så långt
som möjligt klarlagts, och 2. det inte finns anledning att anta att han eller hon
skulle ha motsatt sig personuppgiftsbehandlingen.
Personuppgifter i ett kvalitetsregister ska så snart som möjligt utplånas, om det
efter att personuppgiftsbehandlingen har påbörjats finns anledning att anta att
den enskilde skulle motsätta sig den. Lag (2014:829).

Information
3 § Innan personuppgifter behandlas i ett nationellt eller regionalt
kvalitetsregister ska den som är personuppgiftsansvarig se till att den enskilde,
utöver den information som ska lämnas enligt 8 kap. 6 §, får information om
rätten att när som helst få uppgifter om sig själv utplånade ur registret.
Om det inte är möjligt att lämna informationen innan personuppgiftsbehandlingen
påbörjas, ska den lämnas så snart som möjligt därefter. Lag (2018:447).

Kvalitetsregisters ändamål
4 § I stället för vad som anges i 2 kap. 4 och 5 §§ gäller att personuppgifter i
nationella och regionala kvalitetsregister får behandlas för ändamålet att
systematiskt och fortlöpande utveckla och säkra vårdens kvalitet.
5 § Personuppgifter som behandlas för de ändamål som anges i 4 § får också
behandlas för ändamålen
1. framställning av statistik,
2. forskning inom hälso- och sjukvården,
3. utlämnande till den som ska använda uppgifterna för ändamål som anges i 1
och 2 eller i 4 §, och
4. fullgörande av någon annan uppgiftsskyldighet som följer av lag eller
förordning än den som anges i 6 kap. 5 § offentlighets- och sekretesslagen
(2009:400). Lag (2009:525).
6 § Personuppgifter i nationella och regionala kvalitetsregister får inte behandlas
för några andra ändamål än de som anges i 4 och 5 §§.

Personuppgiftsansvar
7 § Endast myndigheter inom hälso- och sjukvården får vara
personuppgiftsansvariga för central behandling av personuppgifter i ett nationellt
eller regionalt kvalitetsregister.
Regeringen eller den myndighet som regeringen bestämmer får besluta om
undantag från första stycket.
I 2 kap. 6 § finns allmänna bestämmelser om personuppgiftsansvar.

Personuppgifter som får behandlas
8 § Endast sådana personuppgifter som behövs för ändamål som anges i 4 §
får behandlas i ett nationellt eller regionalt kvalitetsregister.
En enskilds personnummer eller namn får behandlas i ett nationellt eller regionalt
kvalitetsregister endast om det inte är tillräckligt för ändamål som anges i 4 § att
använda kodade personuppgifter eller personuppgifter som endast indirekt kan
hänföras till den enskilde.
Uppgifter om hälsa får behandlas i nationella och regionala kvalitetsregister.
Andra känsliga personuppgifter får behandlas i nationella och regionala
kvalitetsregister endast om regeringen eller den myndighet som regeringen
bestämmer i enskilda fall medger det.
Känsliga personuppgifter får behandlas med stöd av artikel 9.2 h i EU:s
dataskyddsförordning under förutsättning att kravet på tystnadsplikt i artikel 9.3 i
förordningen är uppfyllt. Lag (2018:447).
8 a § Uppgifter om lagöverträdelser som avses i 2 kap. 7 § får behandlas i
nationella och regionala kvalitetsregister endast om regeringen eller den
myndighet som regeringen bestämmer i enskilda fall medger det. Lag (2018:447).

Utlämnande genom direktåtkomst
9 § En vårdgivare får ha direktåtkomst till de uppgifter som vårdgivaren lämnat
till ett nationellt eller regionalt kvalitetsregister.

Bevarande och gallring
10 § Personuppgifter i ett nationellt eller regionalt kvalitetsregister ska gallras
när de inte längre behövs för det ändamål som anges i 4 §.
En arkivmyndighet inom en region eller en kommun får dock föreskriva att
personuppgifter i ett nationellt eller regionalt kvalitetsregister som förs inom
regionen eller kommunen får bevaras för arkivändamål av allmänt intresse,
vetenskapliga eller historiska forskningsändamål eller statistiska ändamål.
Om regeringen eller den myndighet regeringen bestämt har meddelat föreskrifter
enligt 7 § andra stycket, får regeringen eller myndigheten också föreskriva att
personuppgifter får bevaras för sådana ändamål. Lag (2019:931).

8 kap. Rättigheter för den enskilde
Rätt att ta del av uppgifter
1 § Att en myndighet inom allmän hälso- och sjukvård under vissa
förutsättningar är skyldig att lämna ut journalhandlingar och andra handlingar och
uppgifter till en patient, framgår av tryckfrihetsförordningen och offentlighets- och
sekretesslagen (2009:400). Lag (2009:525).
2 § En journalhandling inom enskild hälso- och sjukvård ska på begäran av
patienten eller av en närstående till patienten så snart som möjligt tillhandahållas
honom eller henne för att läsas eller skrivas av på stället eller i avskrift eller
kopia, om inte annat följer av 6 kap. 12 § eller 13 § första stycket
patientsäkerhetslagen (2010:659).
Frågor om utlämnande av en journalhandling enligt första stycket prövas av den
som är ansvarig för journalhandlingen.
Anser den ansvarige att journalhandlingen eller någon del av den inte bör lämnas
ut, ska han eller hon genast med eget yttrande överlämna frågan till Inspektionen
för vård och omsorg för prövning. Lag (2012:954).
3 § Har upphävts genom lag (2018:447).

Förstörande av patientjournal
4 § På ansökan av patienten eller någon annan som omnämns i en
patientjournal får Inspektionen för vård och omsorg besluta att journalen helt eller
delvis ska förstöras.
Förutsättningarna för detta är att
1. godtagbara skäl anförs för ansökan,
2. patientjournalen eller den del av den som ansökan avser uppenbarligen inte
behövs för patientens vård, och
3. det från allmän synpunkt uppenbarligen inte finns skäl att bevara journalen.
Innan ansökan slutligt prövas får den som ansvarar för en journalhandling som
omfattas av ansökan ges tillfälle att yttra sig. Lag (2012:954).

Information
5 § En vårdgivare ska på begäran av en patient lämna information om den
direktåtkomst och elektroniska åtkomst till uppgifter om patienten som
förekommit.
Regeringen eller den myndighet som regeringen bestämmer får meddela
närmare föreskrifter om information enligt första stycket.
6 § Utöver vad som framgår av artiklarna 13 och 14 i EU:s
dataskyddsförordning ska den som är personuppgiftsansvarig enligt denna lag
lämna information till den registrerade om
1. den uppgiftsskyldighet som kan följa av lag eller förordning,
2. de sekretess- och säkerhetsbestämmelser som gäller för uppgifterna och
behandlingen,
3. rätten enligt 4 kap. 4 § att i vissa fall begära att uppgifter spärras,
4. rätten enligt 5 § att få information om den direktåtkomst och elektroniska
åtkomst som förekommit,
5. rätten enligt artikel 82 i EU:s dataskyddsförordning och 7 kap. 1 § lagen
(2018:218) med kompletterande bestämmelser till EU:s dataskyddsförordning till
skadestånd vid behandling av personuppgifter i strid med denna lag, och
6. vad som gäller i fråga om sökbegrepp, direktåtkomst och utlämnande av
uppgifter på medium för automatiserad behandling.
I 6 kap. 2 § och 7 kap. 3 § finns ytterligare bestämmelser om vilken information
som ska lämnas i vissa fall. Lag (2018:447).

Andra rättigheter enligt denna lag
7 § I denna lag finns föreskrifter om andra rättigheter för den enskilde i 3 kap. 8
§, 4 kap. 4 §, 6 kap. 2 § samt 7 kap. 2 och 3 §§.

9 kap. Omhändertagande och återlämnande av
patientjournal
Förutsättningar för omhändertagande
1 § Om det på sannolika skäl kan antas att patientjournaler inom enskild hälsooch sjukvård inte kommer att handhas enligt denna lag eller enligt föreskrifter
som har meddelats i anslutning till lagen, får Inspektionen för vård och omsorg
besluta att patientjournalerna ska tas om hand.
Inspektionen för vård och omsorg får också besluta om omhändertagande av
patientjournaler inom enskild hälso- och sjukvård, om
1. den som ansvarar för hanteringen av journalerna ansöker om det, och
2. det finns ett påtagligt behov av att journalerna tas om hand. Lag (2012:954).

Förutsättningar för återlämnande
2 § En omhändertagen patientjournal ska återlämnas, om det är möjligt och det
inte finns skäl för omhändertagande enligt 1 §. Beslut i fråga om återlämnande
meddelas av Inspektionen för vård och omsorg efter ansökan av den som vid
beslutet om omhändertagande ansvarade för hanteringen av journalen.
Lag (2012:954).

Ansvaret för omhändertagna journaler
3 § Patientjournaler som omhändertagits enligt 1 § ska förvaras avskilda hos
arkivmyndigheten i den region eller, i fråga om en kommun som inte tillhör någon
region, den kommun där journalerna finns. Inspektionen för vård och omsorg ska
i varje beslut om omhändertagande ange hos vilken arkivmyndighet journalerna
ska förvaras. Lag (2019:931).

Bevarande av omhändertagna journaler
4 § Omhändertagna journalhandlingar ska bevaras minst tio år från det att de
kom in till arkivmyndigheten.

Verkställighet av beslut om omhändertagande
5 § Ett beslut om omhändertagande av patientjournaler får verkställas även om
det inte vunnit laga kraft, om inte något annat föreskrivits i beslutet.
Polismyndigheten ska lämna den hjälp som behövs för att verkställa ett beslut om
omhändertagande av patientjournaler.

10 kap. Överklagande
1 § Har upphävts genom lag (2018:447).
2 § Inspektionen för vård och omsorgs beslut om att avslå en ansökan om
förstöring av en patientjournal enligt 8 kap. 4 § första stycket, samt i fråga om
omhändertagande eller återlämnande av patientjournaler enligt 9 kap. 1 och 2 §§,
får överklagas till allmän förvaltningsdomstol. Prövningstillstånd krävs vid
överklagande till kammarrätten.
I fråga om överklagande av Inspektionen för vård och omsorgs beslut enligt 8
kap. 2 § andra stycket gäller i tillämpliga delar 6 kap. 7-11 §§ offentlighets- och
sekretesslagen (2009:400).
Övriga beslut enligt denna lag får inte överklagas.
Lag (2018:447).

Övergångsbestämmelser
2008:355
1. Denna lag träder i kraft den 1 juli 2008, då patientjournallagen (1985:562)
och lagen (1998:544) om vårdregister ska upphöra att gälla.
2. Bestämmelserna i 7 kap. ska inte börja tillämpas förrän den 1 juli 2009 i
fråga om nationella och regionala kvalitetsregister som börjat föras före denna
lags ikraftträdande.
3. Bestämmelserna i 7 kap. 2 och 3 §§ gäller inte för personuppgifter som
behandlats i nationella och regionala kvalitetsregister före den 1 juli 2009.
2012:954
1. Denna lag träder i kraft den 1 juni 2013.
2. Vid tillämpning av 7 a § förvaltningsprocesslagen (1971:291) ska
Inspektionen för vård och omsorg vara den enskildes motpart.
2018:747
1. Denna lag träder i kraft den 1 januari 2019.
2. De nya bestämmelserna ska tillämpas på försäkringsmedicinska utredningar
som Försäkringskassan begär från och med ikraftträdandet.

Våra andra webbplatser

Följ Sveriges riksdag

Prenumerera
För dig som vill bevaka arbetet i kammaren och
utskotten finns det flera olika sätt att välja mellan.

EU-information
Öppna data

Följ talman Andreas Norlén

Följ & prenumerera

Kontakt

Arbeta hos oss

Press

För lärare

Besök riksdagen

Riksdagsbiblioteket

Fira demokratin!

Växeln
08-786 40 00
Frågor om riksdagen och EU?
020-349 000
riksdagsinformation@riksdagen.se

Beställ och ladda ned

Registrator
registrator.riksdagsforvaltningen@riksdagen.se

All offentlig makt i Sverige utgår från folket och riksdagen är
folkets främsta företrädare.
Till toppen
Om webbplatsen

Kakor

Tillgänglighet

Lyssna

Lättläst

Teckenspråk

In English

Other languages

Ordbok

