!
Izlash

×

Ру

Ўз

O‘z|Ру

"

×

O‘ZBEKISTON RESPUBLIKASI
AXBOROT RESURSLARINI
TAYYORLASh VA ULARNI
MA’LUMOTLARNI UZATISh
TARMOQLARIDA, ShU JUMLADAN,
INTERNETDA TARQATISh TARTIBI
TO‘G‘RISIDAGI NIZOMNI
TASDIQLASh TO‘G‘RISIDA
O‘zbekiston Respublikasi axborot
resurslarini tayyorlash va ularni
ma’lumotlarni uzatish
tarmoqlarida, shu jumladan,
Internetda tarqatish tartibi
to‘g‘risida NIZOM
I. UMUMIY QOIDALAR
II. ATAMALAR VA TA’RIFLAR
III. AXBOROT RESURSLARIGA,
AXBOROT MAHSULOTLARIGA
VA AXBOROT AYIRBOShLASh
VOSITALARIGA MULKChILIK
HUQUQI

#

$

%



137 26.03.1999

O‘ZBEKISTON RESPUBLIKASI VAZIRLAR MAHKAMASINING
QARORI
Oldingi tahrirga qarang.

O‘ZBEKISTON RESPUBLIKASI AXBOROT RESURSLARINI TAYYORLASH VA ULARNI MA’LUMOTLARNI
UZATISH TARMOQLARIDA, SHU JUMLADAN, INTERNETDA TARQATISH TARTIBI TO‘G‘RISIDAGI NIZOMNI
TASDIQLASH TO‘G‘RISIDA
(qaror nomi O‘zbekiston Respublikasi Vazirlar Mahkamasining 2004-yil 7-maydagi 215-sonli qarori tahririda — O‘R QHT, 2004y., 19-son, 220-modda)

Jahon axborot tarmoqlaridan foydalanishni kengaytirish va tartibga solish, O‘zbekiston Respublikasi axborot resurslarini
tayyorlash va ularni tarqatish masalalarini yo‘lga qo‘yish va ularni himoya qilish, ma’lumotlarni uzatish xizmatlaridan
foydalanishni tartibga keltirish maqsadida Vazirlar Mahkamasi qaror qiladi:
Oldingi tahrirga qarang.

1. Quyidagilar:
O‘zbekiston Respublikasi axborot resurslarini tayyorlash va ularni ma’lumotlarni uzatish tarmoqlarida, shu jumladan,
Internetda tarqatish tartibi to‘g‘risidagi Nizom ilovaga muvofiq;
(1-band O‘zbekiston Respublikasi Vazirlar Mahkamasining 2004-yil 7-maydagi 215-sonli qarori tahririda — O‘R QHT, 2004-y.,
19-son, 220-modda)
Oldingi tahrirga qarang.

2. Operatorlar (provaydyerlar) va abonentlar bo‘lgan vazirliklar, idoralar, korxonalar, muassasalar, tashkilotlar, jamoat
birlashmalari va fuqarolar axborotlarni uzatish-qabul qilish (ayirboshlash)da mazkur qarorning 1-bandida ko‘rsatib o‘tilgan
Nizomga qat’iy amal qilsinlar.

IV. AXBOROT
AYIRBOShLAShNING HUQUQIY
TARTIBI

(2-band O‘zbekiston Respublikasi Vazirlar Mahkamasining 2004-yil 7-maydagi 215-sonli qarori tahririda — O‘R QHT, 2004-y.,
19-son, 220-modda)
Oldingi tahrirga qarang.

V. AXBOROT RESURSLARINI
ShAKLLANTIRISh

3. O‘zbekiston Respublikasi Axborot texnologiyalari va kommunikatsiyalarini rivojlantirish vazirligi, Axborot va
ommaviy kommunikatsiyalar agentligi, O‘zbekiston milliy axborot agentligi ko‘rsatib o‘tilgan hujjatda bayon qilingan qoidalar va
talablarga rioya qilinishi ustidan nazoratni ta’minlasinlar.

VI. AXBOROT RESURSLARINI
MA’LUMOTLAR UZATISh
TARMOG‘IDA, ShU JUMLADAN,
INTERNETDA TARQATISh

(3-band O‘zbekiston Respublikasi Vazirlar Mahkamasining 2019-yil 3-iyundagi 457-sonli qarori tahririda — Qonun hujjatlari
ma’lumotlari milliy bazasi, 04.06.2019-y., 09/19/457/3235-son)

4. Mazkur qarorning bajarilishini nazorat qilish Bosh vazir o‘rinbosari L.A. Axmetov zimmasiga yuklansin.
Vazirlar Mahkamasining Raisi I. KARIMOV
Toshkent sh.,
1999-yil 26-mart,
137-son
Vazirlar Mahkamasining 1999-yil
26-martdagi 137-son qaroriga
ILOVA

O‘zbekiston Respublikasi axborot resurslarini tayyorlash va ularni ma’lumotlarni uzatish tarmoqlarida, shu jumladan,
Internetda tarqatish tartibi to‘g‘risida
NIZOM
I. UMUMIY QOIDALAR
1. Mazkur Nizom jahon axborot tarmoqlaridan foydalanishni kengaytirish va tartibga solish, axborot resurslarini
muhofaza qilishni ta’minlash, konstitutsiyaviy tuzumni zo‘rlik bilan o‘zgartirishga da’vat qiluvchi axborotlar tarqatilishiga, urush,
zulm va pornografiyani targ‘ib qilishga, diniy va milliy nizolarni qo‘zg‘ashga, insonning sha’ni va qadr-qimmatini poymol qilishga
hamda O‘zbekiston Respublikasining amaldagi qonun hujjatlari bilan tarqatilishi taqiqlangan boshqa axborotlarning tarqatilishiga
yo‘l qo‘ymaslik maqsadida O‘zbekiston Respublikasi hududida axborotlarni tezkorlik bilan ayirboshlash uchun axborot resurslarini
tayyorlash va ularni tarqatish masalalarini tartibga soladi.
2. Mazkur Nizom “Aloqa to‘g‘risida”, “Axborotlashtirish to‘g‘risida”, “Radiochastota spektri to‘g‘risida”, “Ommaviy
axborot vositalari to‘g‘risida”, “Axborot olish kafolatlari va erkinligi to‘g‘risida”, “Iste’molchilarning huquqlarini himoya qilish
to‘g‘risida”gi O‘zbekiston Respublikasi qonunlariga, O‘zbekiston Respublikasi Vazirlar Mahkamasining “Chastota spektridan
foydalanish, teleradiodasturlarni shakllantirish va tarqatish hamda ma’lumotlar uzatish samaradorligini oshirish yuzasidan
qo‘shimcha chora-tadbirlar to‘g‘risida” 1998-yil 10-iyuldagi 293-son, “Ma’lumotlar uzatish milliy tarmog‘ini tashkil etish va jahon
axborot tarmoqlaridan foydalanishni tartibga solish to‘g‘risida” 1999-yil 5-fevraldagi 52-son qarorlariga muvofiq ishlab chiqilgan.
3. Mazkur Nizom davlat organlariga, fuqarolarga, mulkchilik shakllaridan va idoraviy bo‘ysunishidan qat’i nazar,
korxona, muassasa va tashkilotlarga, jamoat birlashmalariga tadbiq etiladi.
4. Mazkur Nizom “Elektron hisoblash mashinalari uchun yaratilgan dasturlar va ma’lumotlar bazalarining huquqiy
himoyasi to‘g‘risida”gi O‘zbekiston Respublikasi Qonuni bilan tartibga solinadigan munosabatlarga ta’sir qilmaydi.
II. ATAMALAR VA TA’RIFLAR
Oldingi tahrirga qarang.

5. Mazkur Nizomda quyidagi atamalar va ta’riflardan foydalaniladi:
Hujjatlashtirilgan axborot — identifikatsiya qilish imkonini beruvchi rekvizitlari bo‘lgan material manbaida qayd etilgan
axborot.
Oldingi tahrirga qarang.

Maxfiy axborot — O‘zbekiston Respublikasi qonun hujjatlariga muvofiq foydalanish cheklangan, davlat sirlariga mansub
axborot mavjud bo‘lmagan hujjatlashtirilgan axborot;
(5-bandning uchinchi xatboshisi O‘zbekiston Respublikasi Vazirlar Mahkamasining 2011-yil 7-noyabrdagi 296-sonli qarori
tahririda — O‘R QHT, 2011-y., 45-46-son, 472-modda)

Ommaviy axborot — omma uchun mo‘ljallangan hujjatlashtirilgan axborot, matbuot, audio, audiovizual hamda boshqa
xabarlar va materiallar.
Axborot resurslari — axborot tizimi tarkibidagi elektron shakldagi axborotlar, ma’lumotlar banklari, ma’lumotlar bazasi.
Axborot tizimi — axborotlarni yig‘ish, saqlash, izlash, ishlash va ulardan foydalanish imkonini beruvchi axborot
resurslari, axborot texnologiyalari va aloqa vositalarining tashkiliy tartibga solingan yig‘indisi.
Axborot mahsulotlari (mahsulot) — foydalanuvchilarning ehtiyojlariga muvofiq tayyorlangan va foydalanuvchilarning
ehtiyojlarini qondirish uchun mo‘ljallangan yoki qo‘llaniladigan hujjatlashtirilgan axborot.
Axborot xizmatlari — foydalanuvchilarni axborot mahsulotlari bilan ta’minlovchi subyektlar (mulkdorlar va mulk
egalari)ning harakatlari.
Axborot resurslari yoki axborot tizimlari egasi — axborot resurslari yoki axborot tizimlariga egalik qilishni, ulardan
foydalanishni va ularni tasarruf etishni amalga oshiruvchi yuridik yoki jismoniy shaxslar.
Axborotdan, axborot ayirboshlash vositalaridan (keyingi o‘rinlarda foydalanuvchi deb ataladi) foydalanuvchi (iste’molchi)
— o‘ziga zarur bo‘lgan axborot mahsulotlarini yoki xalqaro axborot ayirboshlash vositalaridan foydalanish imkoniyatlarini olish
uchun mulkdorga yoki mulk egasiga murojaat qiluvchi va undan foydalanuvchi subyekt.
Axborot jarayonlari — axborot tayyorlash, to‘plash, qayta ishlash, jamg‘arish, saqlash, qidirish, tarqatish va foydalanish
jarayonlari.
Axborot ayirboshlash — axborot mahsulotlarini uzatish va ularni olish, shuningdek, axborot xizmatlari ko‘rsatish.
Axborot ayirboshlash vositalari — axborot ayirboshlashda foydalaniladigan axborot tizimlari va aloqa tarmoqlari.
Axborot sohasi (muhiti) — subyektlarning axborot tayyorlash, qayta ishlash va foydalanish bilan bog‘liq bo‘lgan faoliyat
sohasi.
Axborot xavfsizligi — axborot sohasida shaxs, jamiyat va davlat manfaatlarining himoyalanganligi holati.
(5-band O‘zbekiston Respublikasi Vazirlar Mahkamasining 2004-yil 7-maydagi 215-sonli qarori tahririda — O‘R QHT, 2004-y.,
19-son, 220-modda)

III. AXBOROT RESURSLARIGA, AXBOROT MAHSULOTLARIGA VA AXBOROT AYIRBOShLASh
VOSITALARIGA MULKChILIK HUQUQI
Oldingi tahrirga qarang.

6. Axborot resurslari ommaviy va xususiy mulk bo‘lishi mumkin.
Davlat axborot resurslari davlat organlarining axborot resurslaridan; yuridik va jismoniy shaxslarning davlat budjeti
mablag‘lari hisobiga yaratilgan axborot resurslaridan; yuridik va jismoniy shaxslarning davlat sirlariga va maxfiy axborotlarga ega
bo‘lgan axborot resurslaridan; yuridik va jismoniy shaxslarning belgilangan tartibda beriladigan hujjatlashtirilgan axborotlaridan
shakllantiriladi.
Jismoniy va yuridik shaxslar o‘zlarining mablag‘lari hisobiga yaratilgan, ular tomonidan qonuniy asoslarda sotib olingan,
hadya yoki meros tarzida olingan, shaxsiy foydalanish uchun davlat tomonidan berilgan hujjatlar, hujjatlar massivlari egalari
hisoblanadilar.
Davlat hujjatlashtirilgan axborot davlat siri deb hisoblangan hollarda yoki konstitutsiyaviy tuzumni zo‘rlik bilan
o‘zgartirishga da’vat qiluvchi, urush, zulm va pornografiyani targ‘ib qiluvchi, diniy va milliy nizolarni qo‘zg‘ovchi, inson sha’ni
va qadr-qimmatini poymol qiluvchi hamda O‘zbekiston Respublikasida amaldagi qonun hujjatlari bilan tarqatilishi taqiqlangan
axborotlarni va boshqa axborotlarni jismoniy va yuridik shaxslardan belgilangan tartibda olib qo‘yish huquqiga egadir.
Davlat siriga kiritilgan ma’lumotlardan iborat bo‘lgan axborot resurslari egasi ushbu mulkni faqat davlat hokimiyati
tegishli organlarining ruxsati bilan tasarruf qilishga haqlidir.
(6-bandning birinchi va ikkinchi xatboshilari O‘zbekiston Respublikasi Vazirlar Mahkamasining 2004-yil 7-maydagi 215-sonli
qarori tahririda — O‘R QHT, 2004-y., 19-son, 220-modda)

7. Axborot resurslariga egalik qilish huquqi, ularning egalari o‘rtasidagi munosabatlar Fuqarolik kodeksi va
Axborotlashtirish to‘g‘risidagi qonun bilan tartibga solinadi.
8. Axborotni davlat siriga kiritish “Davlat sirlarini himoya qilish to‘g‘risida”gi O‘zbekiston Respublikasi Qonuniga
muvofiq amalga oshiriladi, axborotni maxfiy hisoblash va undan foydalanish shartlari O‘zbekiston Respublikasi qonun hujjatlari
bilan belgilangan tartibda amalga oshiriladi.
Oldingi tahrirga qarang.

Jismoniy shaxslarning shaxsiy ma’lumotlari maxfiy axborotlar toifasiga kiritiladi.
(8-bandning ikkinchi xatboshisi O‘zbekiston Respublikasi Vazirlar Mahkamasining 2004-yil 7-maydagi 215-sonli qarori tahririda
— O‘R QHT, 2004-y., 19-son, 220-modda)

9. Axborot mahsulotlari va axborot ayirboshlash vositalariga egalik qilish huquqi.
9.1. Hujjatlashtirilgan axborot, axborot resurslari, axborotni ayirboshlash vositasi mulkdorlarning mulkiy huquqlari
obyektlari hisoblanadi va ularning mulki tarkibiga qo‘shiladi. O‘zbekiston Respublikasining axborot mahsulotlari va axborot
ayirboshlash vositalariga mulkiy huquqi bilan bog‘liq munosabatlar O‘zbekiston Respublikasining Fuqarolik kodeksi bilan tartibga
solinadi.
9.2. Axborot xizmati ko‘rsatish yoki uni olish natijasida paydo bo‘ladigan mulkiy huquq bilan bog‘liq munosabatlar
axborot mahsulotlari mulkdori yoki egasi va foydalanuvchi o‘rtasidagi shartnoma bilan belgilanadi. Axborot xizmati ko‘rsatish
olingan hujjatlashtirilgan axborotga foydalanuvchi uchun mualliflik huquqini bermaydi.
9.3. Axborot mahsulotlari, agar ular O‘zbekiston Respublikasining qonun hujjatlariga va xalqaro shartnomalariga zid
bo‘lmasa, tovar hisoblanadi.
IV. AXBOROT AYIRBOShLAShNING HUQUQIY TARTIBI
10. Maxfiy axborotni, ommaviy axborotni ayirboshlash mazkur Nizomda va O‘zbekiston Respublikasi hududida amalda
bo‘lgan boshqa me’yoriy hujjatlarda belgilanadigan tartibda amalga oshiriladi.
11. Axborot ayirboshlash vositalaridan foydalanish.
11.1. Axborot ayirboshlash vositalaridan O‘zbekiston Respublikasi hududida faqat ularning egasining yoki ular tomonidan
vakil qilingan shaxsning xohishiga ko‘ra foydalaniladi.
Oldingi tahrirga qarang.

11.2. Maxfiy axborot Ma’lumotlarni uzatish tarmog‘i bo‘yicha tarqatilganda maxfiy axborot bilan ishlash ruxsatnomasiga
ega bo‘lgan va axborot ayirboshlashning sertifikatlangan vositalaridan foydalanuvchi jismoniy va yuridik shaxslar uchun uning
muhofaza qilinishi ta’minlanadi.
(11-bandning 11.1-kichik bandi O‘zbekiston Respublikasi Vazirlar Mahkamasining 2004-yil 7-maydagi 215-sonli qarori tahririda
— O‘R QHT, 2004-y., 19-son, 220-modda)

11.3. Axborot ayirboshlash vositalari faoliyat ko‘rsatishining shtatdan tashqari vaziyatlari aniqlanganda — xato
komandalar, shuningdek, xizmat ko‘rsatuvchi xodim yoki boshqa shaxslarning ruxsat etilmagan harakatlari yoxud yolg‘on axborot
sababli komandalar paydo bo‘lganda ushbu vositalarning egasi axborot ayirboshlashni amalga oshirish uchun nazorat organlariga
va axborot ayirboshlashning o‘zaro hamkorlik qiluvchi vositalar egasiga bu haqda o‘z vaqtida xabar berishi kerak, aks holda u
yetkazilgan zarar uchun javob beradi.
12. Axborot tizimlari, tarmoqlarini axborot ayirboshlash vositalari tarkibiga ulash.
12.1. Axborot tizimlari, tarmoqlarini axborot ayirboshlash vositalari tarkibiga ulash Axborot faoliyati va ma’lumotlar
uzatishni takomillashtirish va samaradorligini oshirish bo‘yicha idoralararo muvofiqlashtirish komissiyasining qaroriga ko‘ra
berilgan litsenziyalar mavjud bo‘lganda amalga oshiriladi.
Oldingi tahrirga qarang.

12.2. Axborot ayirboshlash vositalari tarkibiga axborot resurslaridan foydalanishning alohida qoidalari belgilangan davlat
axborot tizimlari, tarmoqlarini ulash axborot xavfsizligi talablariga muvofiq attestatsiyadan o‘tkazilgandan keyin O‘zbekiston
Respublikasi Vazirlar Mahkamasining ruxsati bilan amalga oshiriladi.
(12.2-band O‘zbekiston Respublikasi Vazirlar Mahkamasining 2011-yil 7-noyabrdagi 296-sonli qarori tahririda — O‘R QHT,
2011-y., 45-46-son, 472-modda)

12.3. Axborot ayirboshlash vositalaridan va axborot mahsulotlaridan foydalanish.
13. Jismoniy va yuridik shaxslarning ayirboshlash vositalaridan va axborot mahsulotlaridan foydalanishi O‘zbekiston
Respublikasining qonun hujjatlariga muvofiq ushbu vositalar va mahsulotlar egasi tomonidan belgilangan qoidalarga ko‘ra amalga
oshiriladi.
Axborot ayirboshlash vositalari va axborot mahsulotlari egasi u tomonidan belgilangan foydalanish qoidalarining
ochiqligini va ular bilan foydalanuvchining tanishish imkoniyatini ta’minlashi shart.
14. Axborot ayirboshlash sohasidagi faoliyatni muvofiqlashtirish va tartibga solish.
Axborot ayirboshlash sohasidagi faoliyatni muvofiqlashtirish va tartibga solish Axborot faoliyati va ma’lumotlar uzatishni
takomillashtirish va samaradorligini oshirish bo‘yicha idoralararo muvofiqlashtirish komissiyasi tomonidan amalga oshiriladi.
15. Axborot mahsulotlarini, axborot xizmati ko‘rsatishni, axborot ayirboshlash vositalarini sertifikatlash.
Oldingi tahrirga qarang.

15.1. Sertifikatlanishi shart bo‘lgan axborot mahsulotlari va xizmatlarini O‘zbekiston Respublikasiga olib kirishda
importyor mazkur mahsulotlar va xizmatlar belgilangan talablarga muvofiqligini tasdiqlovchi sertifikatni taqdim etadi.
(15.1-band O‘zbekiston Respublikasi Vazirlar Mahkamasining 2006-yil 14-sentabrdagi 194-son qarori — O‘R QHT, 2006-y., 3738-son, 378-modda)

15.2. Davlat siridan iborat bo‘lgan axborotni tayyorlash va tarqatishda foydalaniladigan axborot ayirboshlash vositasini,
shuningdek, axborotni muhofaza qilish vositasini majburiy ravishda sertifikatlash zarur.
16. Axborot ayirboshlashni amalga oshirishda cheklashlar.
16.1. Quyidagilar:
davlat siri yoki maxfiy axborot;
milliy mulk;
arxiv fondi;
O‘zbekiston Respublikasining qonun hujjatlari bilan jo‘natilishi (chiqarilishi) cheklanishi mumkin bo‘lgan
hujjatlashtirilgan axborot toifasiga kiritilgan boshqa axborotni O‘zbekiston Respublikasidan jo‘natish (chiqarish) cheklanadi.
16.2. Konstitutsiyaviy tuzumni zo‘rlik bilan o‘zgartirishga da’vat qiluvchi, urush, zulm va pornografiyani targ‘ib qiluvchi,
diniy va milliy nizolarni qo‘zg‘ovchi, inson sha’ni va qadr-qimmatini poymol qiluvchi axborotlar hamda amaldagi qonun hujjatlari
bilan tarqatilishi taqiqlangan boshqa axborotlarning olib kirilishi va tarqatilishi taqiqlanadi.
16.3. Hujjatlashtirilgan axborot, axborot resurslari, axborot mahsulotlari, xalqaro ayirboshlash vositalari egasi mansabdor
shaxslarning axborot ayirboshlashni cheklash bo‘yicha xatti-harakatlari ustidan, agar ushbu xatti-harakatlar asoslanmagan va uning
huquqini buzayotgan bo‘lsa, sudga shikoyat qilishga haqlidir.
17. Axborot ayirboshlash chog‘ida qoida buzishlar uchun javobgarlik.
Axborot ayirboshlashni amalga oshirishda qonunga xilof ravishdagi xatti-harakatlar uchun jismoniy va yuridik shaxslar —
O‘zbekiston Respublikasi rezidentlari va norezidentlari O‘zbekiston Respublikasining qonun hujjatlariga muvofiq javob beradilar.
V. AXBOROT RESURSLARINI ShAKLLANTIRISh
18. Davlat axborot resurslarini va axborot resurslarini davlat bilan birgalikda shakllantirishga ixtisoslashgan tashkilotlar
ma’lumotlarni uzatish tarmoqlarini loyihalash, qurish va foydalanish bo‘yicha faoliyatning bu turiga ruxsatnoma olishlari shart.
19. Davlat axborot resurslarini shakllantirish va ularga xizmat ko‘rsatish uchun mo‘ljallangan axborot tizimlari,
ma’lumotlar bazalari va banklari qonun hujjatlariga muvofiq sertifikatlanishi kerak.
Oldingi tahrirga qarang.

Foydalanish cheklangan axborot mavjud bo‘lgan davlat axborot resurslarini shakllantirish uchun mo‘ljallangan axborot
tizimlari axborot xavfsizligi talablariga muvofiq majburiy attestatsiyadan o‘tkazilishi kerak.
(19-band O‘zbekiston Respublikasi Vazirlar Mahkamasining 2011-yil 7-noyabrdagi 296-sonli qaroriga asosan xatboshi bilan
to‘ldirilgan — O‘R QHT, 2011-y., 45-46-son, 472-modda)

20. Davlat, jamoat organlari, fuqarolar, mulkchilik shakllari va qaysi idoraviy bo‘ysunishidan qat’i nazar, korxona,
muassasa va tashkilotlar davlat axborot resurslarini shakllantirish uchun zarur bo‘lgan tegishli shaklda hujjatlashtirilgan axborotni
davlat axborot resurslarini shakllantirish va undan foydalanish uchun mas’ul bo‘lgan organlarga va (yoki) tashkilotlarga taqdim
etishlari shart.
Majburiy tartibda taqdim etiladigan hujjatlashtirilgan axborot ro‘yxati va davlat axborot resurslarini to‘plash va qayta
ishlash uchun javobgar bo‘lgan organlar va tashkilotlar ro‘yxati Vazirlar Mahkamasi tomonidan tasdiqlanadi.
21. Davlat axborot resurslarini shakllantirishda xalqaro hamkorlik:
davlat (milliy) axborot resurslarini shakllantirish uchun xorijiy axborotdan foydalanish;
axborot taqdim etish shakllarini tartibga soluvchi xalqaro standartlarni, foydalanuvchilarning o‘zlarining oxirgi qurilmalari
bilan xalqaro aloqa tizimlari va telekommunikatsiyalarga, shu jumladan, Internetga ham kirishlarini ta’minlash uchun aloqa va
telekommunikatsiyalar protokollarini joriy qilish bilan ta’minlanishi kerak.
22. Axborot resurslari egasi axborot bilan ishlash qoidalarini buzganlik uchun qonun hujjatlarida ko‘zda tutilgan tartibda
javob beradi.
VI. AXBOROT RESURSLARINI MA’LUMOTLAR UZATISh TARMOG‘IDA, ShU JUMLADAN, INTERNETDA
TARQATISh
23. Axborot resurslarini ma’lumotlar uzatish tarmog‘ida tarqatish shartnoma asosida O‘zbekiston Respublikasining qonun
hujjatlariga muvofiq amalga oshiriladi.
Oldingi tahrirga qarang.

24. Axborot resurslarini Internet tarmog‘ida tarqatish Internet tarmog‘ining provaydyerlari orqali amalga oshiriladi.
Oldingi tahrirga qarang.

O‘zbekistonning ijtimoiy-siyosiy va iqtisodiy hayoti to‘g‘risidagi axborotlarni Internet orqali tarqatishni O‘zbekiston
Milliy axborot agentligi, Axborot va ommaviy kommunikatsiyalar agentligi hamda Tashqi ishlar vazirligi muvofiqlashtirib
borishadi.
(24-bandning ikkinchi xatboshisi O‘zbekiston Respublikasi Vazirlar Mahkamasining 2019-yil 3-iyundagi 457-sonli qarori
tahririda — Qonun hujjatlari ma’lumotlari milliy bazasi, 04.06.2019-y., 09/19/457/3235-son)

Internet bilan ishlash uchun X.25, Frame Relay va ATM shuningdek, kommutatsiya qilingan telefon tarmog‘idan
kommutatsiya qilingan kanallar RRR/SLIP (Point protocol IP protocol) bo‘yicha ma’lumotlarni uzatish kanallaridan foydalangan
holda foydalanish mumkin.
(24-band O‘zbekiston Respublikasi Vazirlar Mahkamasining 2004-yil 7-maydagi 215-sonli qarori tahrirda— O‘R QHT, 2004-y.,
19-son, 220-modda)
Oldingi tahrirga qarang.
(2-ilova O‘zbekiston Respublikasi Vazirlar Mahkamasining 2004-yil 7-maydagi 215-sonli qaroriga muvofiq o‘z kuchini yo‘qotgan
— O‘R QHT, 2004-y., 19-son, 220-modda)

Hujjatda xato topganingizda, uni belgilab Ctrl+Enter ni bosing.
© O‘zbekiston Respublikasi Adliya vazirligi qoshidagi “Adolat” milliy huquqiy axborot markazi davlat muassasasi

