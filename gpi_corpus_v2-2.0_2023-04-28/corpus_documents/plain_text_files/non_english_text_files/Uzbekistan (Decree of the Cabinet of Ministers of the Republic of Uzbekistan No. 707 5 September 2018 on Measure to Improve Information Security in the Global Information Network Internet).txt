!
Izlash

×

Ру

Ўз

O‘z|Ру

"

×

Butunjahon Internet tarmog‘ida
axborot xavfsizligini yanada
takomillashtirish chora-tadbirlari
to‘g‘risida
1-ILOVA
O‘zbekiston Respublikasi
qonunchiligi bilan tarqatilishi
taqiqlangan axborot mavjud
bo‘lgan Internet tarmog‘i vebsaytidan va (yoki) veb-sayt
sahifalaridan foydalanishni
cheklash tartibi to‘g‘risida NIZOM
1-bob. Umumiy qoidalar
2-bob. Taqiqlangan axborot
mavjud bo‘lgan Internet tarmog‘i
axborot resurslarini aniqlash
3-bob. Internet tarmog‘i axborot
resursi identifikatsiya
ma’lumotlarini Reyestrga kiritish
tartibi
4-bob. Internet tarmog‘i axborot
resurslaridan foydalanishni
cheklash
5-bob. Taqiqlangan axborot
mavjud bo‘lgan Internet tarmog‘i
axborot resursi identifikatsiya
ma’lumotlarini reyestrdan
chiqarish tartibi
6-bob. Reyestr ma’lumotlaridan
foydalanish
7-bob. Yakunlovchi qoida
2-ILOVA
O‘zbekiston Respublikasi
qonunchiligi bilan tarqatilishi
taqiqlangan axborot mavjud
bo‘lgan Internet tarmog‘i vebsaytidan va (yoki) veb-sayt
sahifalaridan foydalanishni
cheklash SXEMASI
Veb-sayt, veb-sayt va (yoki)
messenjer sahifasi egasi,
shuningdek blogerga O‘zbekiston
Respublikasi qonunchiligi bilan
tarqatilishi taqiqlangan axborotni
olib tashlash to‘g‘risida xabarnoma
yuborish TARTIBI
3-ILOVA
O‘zbekiston Respublikasi
Hukumatining ayrim qarorlariga
kiritilayotgan o‘zgartirish va
qo‘shimchalar
3-ILOVA
O‘zbekiston Respublikasi
fuqarolarining shaxsga doir
ma’lumotlariga ishlov berishning
alohida shartlariga rioya etilishi
ustidan davlat nazoratini amalga
oshirish tartibi to‘g‘risida NIZOM
1-bob. Umumiy qoidalar
2-bob. O‘zbekiston Respublikasi
fuqarolarining shaxsga doir
ma’lumotlariga ishlov berishning
alohida shartlarini buzgan mulkdor
va (yoki) operatorlarni Reyestrga
kiritish tartibi
3-bob. Shaxsga doir ma’lumotlar
subyektlari huquqlarini buzgan
mulkdor va (yoki) operatorlarni
faoliyatini Internet jahon axborot
tarmog‘i milliy segmentida
cheklash

#

$

%



707 05.09.2018

O‘ZBEKISTON RESPUBLIKASI VAZIRLAR MAHKAMASINING
QARORI
BUTUNJAHON INTERNET TARMOG‘IDA AXBOROT XAVFSIZLIGINI YANADA TAKOMILLASHTIRISH CHORATADBIRLARI TO‘G‘RISIDA
“Axborotlashtirish to‘g‘risida”gi O‘zbekiston Respublikasi Qonuniga muvofiq, shuningdek, butunjahon Internet
tarmog‘ida (keyingi o‘rinlarda Internet tarmog‘i deb ataladi) axborot xavfsizligini ta’minlash tizimini yanada takomillashtirish,
axborot sohasida shaxs, jamiyat va davlat manfaatlarini muhofaza qilish maqsadida Vazirlar Mahkamasi qaror qiladi:
1. “Axborotlashtirish to‘g‘risida”gi O‘zbekiston Respublikasi Qonuni 121-moddasiga muvofiq veb-saytdan va (yoki) vebsaytlardan va (yoki) sahifalaridan foydalanish maxsus vakolatli organ — O‘zbekiston Respublikasi Axborot texnologiyalari va
kommunikatsiyalarini rivojlantirish vazirligi tomonidan quyidagi hollarda cheklanishi mumkinligi ma’lumot uchun qabul qilinsin:
O‘zbekiston Respublikasining mavjud konstitutsiyaviy tuzumini, hududiy yaxlitligini zo‘rlik bilan o‘zgartirishga da’vat
etish;
urush, zo‘ravonlik va terrorizmni, shuningdek, diniy ekstremizm, separatizm va fundamentalizm g‘oyalarini targ‘ib qilish;
davlat siri bo‘lgan ma’lumotlarni yoki qonun bilan qo‘riqlanadigan boshqa sirni oshkor etish;
milliy, irqiy, etnik yoki diniy adovat qo‘zg‘atuvchi, shuningdek, fuqarolarning sha’ni va qadr-qimmatiga yoki ishchanlik
obro‘siga putur yetkazuvchi, ularning shaxsiy hayotiga aralashishga yo‘l qo‘yuvchi axborotni tarqatish;
Oldingi tahrirga qarang.

giyohvandlik vositalari, ularning analoglari psixotrop moddalar va prekursorlarni targ‘ib qilish;
(1-bandning oltinchi xatboshisi O‘zbekiston Respublikasi Vazirlar Mahkamasining 2019-yil 15-yanvardagi 34-sonli qarori
tahririda — Qonun hujjatlari ma’lumotlari milliy bazasi, 16.01.2019-y., 09/19/34/2486-son)

pornografiyani targ‘ib qilish;
qonunga muvofiq jinoiy va boshqa javobgarlikka sabab bo‘ladigan boshqa harakatlarni sodir etish.
2. Quyidagilar:
O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet tarmog‘i vebsaytidan va (yoki) veb-sayt sahifalaridan foydalanishni cheklash tartibi to‘g‘risida nizom 1-ilovaga muvofiq;
Oldingi tahrirga qarang.

O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet tarmog‘i vebsaytidan va (yoki) veb-sayt sahifalaridan foydalanishni cheklash sxemasi 2-ilovaga muvofiq;
O‘zbekiston Respublikasi fuqarolarining shaxsga doir ma’lumotlariga ishlov berishning alohida shartlariga rioya etilishi
ustidan davlat nazoratini amalga oshirish tartibi to‘g‘risidagi nizom 3-ilovaga muvofiq tasdiqlansin.
(2-bandning uchinchi xatboshisi O‘zbekiston Respublikasi Vazirlar Mahkamasining 2021-yil 29-apreldagi 255-sonli qarori
tahririda — Qonun hujjatlari ma’lumotlari milliy bazasi, 30.04.2021-y., 09/21/255/0402-son)
Oldingi tahrirga qarang.

3. Axborot va ommaviy kommunikatsiyalar agentligining Ommaviy kommunikatsiyalar masalalari bo‘yicha markazi
O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet tarmog‘i Reyestrini (keyingi
o‘rinlarda Reyestr deb ataladi) shakllantiruvchi va yurituvchi vakolatli organ etib belgilansin.
(3-band O‘zbekiston Respublikasi Vazirlar Mahkamasining 2019-yil 3-iyundagi 457-sonli qarori tahririda — Qonun hujjatlari
ma’lumotlari milliy bazasi, 04.06.2019-y., 09/19/457/3235-son)

4. O‘zbekiston Respublikasi Axborot texnologiyalari va kommunikatsiyalarini rivojlantirish vazirligi:
Reyestrga kiritilgan Internet tarmog‘i resurslaridan foydalanishni cheklash bo‘yicha tashkiliy va texnik chora-tadbirlar
ko‘rsin;
Reyestrni yuritish bo‘yicha idoralararo axborot almashinish va Reyestrga kiritilgan Internet tarmog‘i resurslaridan
foydalanishni cheklash bo‘yicha tezkor choralar ko‘rishni ta’minlovchi axborot tizimini uch oy muddatda ishlab chiqsin va joriy
etsin.
Oldingi tahrirga qarang.

41. Belgilansinki, ushbu qarorning 1-bandida keltirilgan holatlar veb-sayt va (yoki) veb-sayt sahifasida joylashtirilgan
axborotga ushbu veb-sayt foydalanuvchilari tomonidan qoldirilgan sharhlar matnida, shuningdek ijtimoiy tarmoqlar yoki
messenjyerlarda aniqlansa, O‘zbekiston Respublikasi Prezidenti Administratsiyasi huzuridagi Axborot va ommaviy
kommunikatsiyalar agentligining Ommaviy kommunikatsiyalar masalalari bo‘yicha markazi tomonidan veb-sayt, veb-sayt va
(yoki) messenjer sahifasi egasi, shuningdek blogerga O‘zbekiston Respublikasi qonunchiligi bilan tarqatilishi taqiqlangan
axborotlarni olib tashlash to‘g‘risida xabarnoma yuboriladi.
(41-band O‘zbekiston Respublikasi Vazirlar Mahkamasining 2020-yil 23-dekabrdagi 807-sonli qaroriga asosan kiritilgan —
Qonun hujjatlari ma’lumotlari milliy bazasi, 24.12.2020-y., 09/20/807/1665-son)
Oldingi tahrirga qarang.

42. Veb-sayt, veb-sayt va (yoki) messenjer sahifasi egasi, shuningdek blogerga O‘zbekiston Respublikasi qonunchiligi
bilan tarqatilishi taqiqlangan axborotlarni olib tashlash to‘g‘risida xabarnoma yuborish tartibi 21-ilovaga muvofiq tasdiqlansin.
(42-band O‘zbekiston Respublikasi Vazirlar Mahkamasining 2020-yil 23-dekabrdagi 807-sonli qaroriga asosan kiritilgan —
Qonun hujjatlari ma’lumotlari milliy bazasi, 24.12.2020-y., 09/20/807/1665-son)

5. O‘zbekiston Respublikasi Hukumatining 3-ilovaga muvofiq ayrim qarorlariga o‘zgartirish va qo‘shimchalar kiritilsin.
6. Mazkur qarorning bajarilishini nazorat qilish O‘zbekiston Respublikasi axborot texnologiyalari va
kommunikatsiyalarini rivojlantirish vaziri Sh.M. Sadikov hamda O‘zbekiston matbuot va axborot agentligi bosh direktori L.X.
Tangriyev zimmasiga yuklansin.
O‘zbekiston Respublikasining Bosh vaziri A. ARIPOV
Toshkent sh.,
2018-yil 5-sentabr,
707-son

4-bob. Shaxsga doir ma’lumotlar
bazasining mulkdor va (yoki)
operatorni Reyestrdan chiqarish
tartibi

Vazirlar Mahkamasining 2018-yil 5sentabrdagi 707-son qaroriga
1-ILOVA

7-bob. Yakunlovchi qoida
ILOVA
O‘zbekiston Respublikasi
fuqarolarining shaxsga doir
ma’lumotlariga ishlov berishning
alohida shartlarini buzgan mulkdor
va (yoki) operatorlarni Shaxsga
doir ma’lumotlar subyektlari
huquqlarini buzuvchilar reyestriga
kiritish va undan chiqarish tartibi
SXEMASI

O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet tarmog‘i vebsaytidan va (yoki) veb-sayt sahifalaridan foydalanishni cheklash tartibi to‘g‘risida
NIZOM
1-bob. Umumiy qoidalar
1. Ushbu Nizom O‘zbekiston Respublikasi qonunchiligi bilan tarqatilishi taqiqlangan axborotga (keyingi o‘rinlarda
taqiqlangan axborot deb ataladi) ega butunjahon Internet tarmog‘i veb-saytidan va (yoki) veb-sayt sahifalaridan (keyingi o‘rinlarda
Internet tarmog‘i axborot resurslari deb ataladi) foydalanishni cheklash tartibini belgilaydi.
2. Ushbu Nizomning amal qilishi O‘zbekiston Respublikasi hududida foydalanish mumkin bo‘lgan barcha Internet
tarmog‘i axborot resurslariga tatbiq etiladi.
3. Ushbu Nizomda quyidagi asosiy tushunchalardan foydalaniladi:
Internet tarmog‘i barcha axborot resurslari identifikatsiya ma’lumotlari — noyob domen nomlari, Internet axborot
tarmog‘ida identifikatsiyalashga imkon beradigan veb-sayt sahifalari ko‘rsatkichlari va tarmoq manzillari;
foydalanishni cheklash — foydalanuvchining O‘zbekiston Respublikasi hududida muayyan Internet tarmog‘i axborot
resursidan foydalanishini to‘xtatishga doir tashkiliy va dasturiy-texnik chora-tadbirlar majmuasi;
taqiqlangan axborot mavjud bo‘lgan butunjahon Internet tarmog‘i axborot resurslari Reyestri (keyingi o‘rinlarda
Reyestr deb ataladi) — taqiqlangan axborot mavjud bo‘lgan Internet tarmog‘i axborot resurslari ro‘yxati.
4. Internet tarmog‘i axborot resurslaridan foydalanishni cheklash quyidagi tartibda amalga oshiriladi:
taqiqlangan axborot mavjud bo‘lgan Internet tarmog‘i axborot resurslarini aniqlash;
taqiqlangan axborot mavjud bo‘lgan Internet tarmog‘i axborot resursi identifikatsiya ma’lumotlarini Reyestrga kiritish;
Internet tarmog‘i axborot resursidan foydalanishni cheklash.
2-bob. Taqiqlangan axborot mavjud bo‘lgan Internet tarmog‘i axborot resurslarini aniqlash
Oldingi tahrirga qarang.

5. Taqiqlangan axborot mavjud bo‘lgan Internet tarmog‘i axborot resurslarini aniqlash maqsadida Axborot va ommaviy
kommunikatsiyalar agentligining Ommaviy kommunikatsiyalar masalalari bo‘yicha markazi tomonidan qonunchilikda belgilangan
tartibda Internet tarmog‘i resurslarining monitoringi yuritiladi.
(5-band O‘zbekiston Respublikasi Vazirlar Mahkamasining 2019-yil 3-iyundagi 457-sonli qarori tahririda — Qonun hujjatlari
ma’lumotlari milliy bazasi, 04.06.2019-y., 09/19/457/3235-son)

6. Internet tarmog‘i resurslarining monitoringi, shuningdek, Markazga belgilangan tartibda kelib tushgan yuridik va
jismoniy shaxslarning murojaatlari asosida ham olib boriladi.
7. Monitoring natijasida taqiqlangan axborot mavjud bo‘lgan Internet tarmog‘i axborot resursi aniqlangan taqdirda
Markaz tomonidan bir ish kuni mobaynida Internet tarmog‘i axborot resursida taqiqlangan axborot mavjudligi yuzasidan xulosa
tayyorlanadi.
8. Markaz xulosasida quyidagilar aks etgan bo‘lishi kerak:
xulosa qabul qilingan sana;
monitoring o‘tkazish uchun asos;
o‘rganish predmeti (taqiqlangan axborot aniqlangan axborot resurslari ro‘yxati);
o‘tkazilgan monitoring natijalari.
9. Monitoring natijalarini ekspertizadan o‘tkazish uchun Markaz Vazirlar Mahkamasining 2011-yil 5-avgustdagi 228-son
qarori bilan tashkil etilgan Ommaviy kommunikatsiyalar sohasidagi ekspert komissiyasiga (keyingi o‘rinlarda Ekspert komissiyasi
deb ataladi) murojaat qilishga haqli.
10. Internet tarmog‘i axborot resursining identifikatsiya ma’lumotlari Reyestrga kiritilishiga asos bo‘lgan Markaz xulosasi
yoki Ekspert komissiyasi qarori yuzasidan sudga murojaat qilinishi mumkin.
3-bob. Internet tarmog‘i axborot resursi identifikatsiya ma’lumotlarini Reyestrga kiritish tartibi
11. Reyestrni shakllantirish va yuritish Markaz tomonidan elektron shaklda amalga oshiriladi.
12. Taqiqlangan axborot mavjud bo‘lgan Internet tarmog‘i axborot resursi identifikatsiya ma’lumotlarini Reyestrga kiritish
uchun quyidagilar asos bo‘ladi:
Internet tarmog‘i axborot resursida taqiqlangan axborot mavjudligi yuzasidan Markaz xulosasi;
butunjahon Internet tarmog‘ida tarqatilayotgan axborotni taqiqlangan deb e’tirof etish to‘g‘risida Ekspert komissiyasining
qarori.
13. Xulosa tayyorlangandan keyin yoki Ekspert komissiyasining tegishli qarorini olgandan keyin Markaz kechiktirmay
taqiqlangan axborot mavjud bo‘lgan Internet tarmog‘i axborot resursi identifikatsiya ma’lumotlarini Reyestrga kiritadi. Bunda
tegishli asos — xulosa (qaror) ko‘rsatilishi shart.
14. Reyestrga kiritilgan Internet tarmog‘i axborot resursi identifikatsiya ma’lumotlari o‘zgargan taqdirda, Markazning
oldingi xulosasi yoki Ekspert komissiyasi qarori yangi aniqlangan o‘zgargan ma’lumotlarni Reyestrga kiritish uchun asos bo‘ladi.
4-bob. Internet tarmog‘i axborot resurslaridan foydalanishni cheklash
15. O‘zbekiston Respublikasi Axborot texnologiyalari va kommunikatsiyalarini rivojlantirish vazirligi Internet tarmog‘i
axborot resurslaridan foydalanishni cheklash bo‘yicha maxsus vakolatli organ (keyingi o‘rinlarda maxsus vakolatli organ deb
ataladi) hisoblanadi.
16. Maxsus vakolatli organ Reyestrga kiritilgan Internet tarmog‘i axborot resurslaridan foydalanishni cheklashga doir
tashkiliy va dasturiy-texnik chora-tadbirlar ko‘radi.
17. Foydalanishni cheklash faqat identifikatsiya ma’lumotlari Reyestrga kiritilgan Internet tarmog‘i axborot resurslariga
nisbatan tatbiq etiladi.
18. Foydalanishni cheklash choralarini ko‘rish Internet tarmog‘i axborot resurslari identifikatsiya ma’lumotlari Reyestrga
kiritilgandan keyin o‘n ikki soat mobaynida amalga oshiriladi.
19. O‘zbekiston Respublikasi hududida foydalanilishi cheklangan Internet tarmog‘i axborot resurslari O‘zbekiston
Respublikasi foydalanuvchilari murojaatlariga javoban maxsus vakolatli organ quyidagi ma’lumotlar berilishini ta’minlaydi:
taqiqlangan axborot mavjud bo‘lgan Internet tarmog‘i axborot resursi identifikatsiya ma’lumotlarining Reyestrga
kiritilgani haqida xabar;
murojaat uchun bog‘lanish ma’lumotlari.
5-bob. Taqiqlangan axborot mavjud bo‘lgan Internet tarmog‘i axborot resursi identifikatsiya ma’lumotlarini reyestrdan
chiqarish tartibi
20. Quyidagilar Markaz tomonidan taqiqlangan axborot mavjud Internet tarmog‘i axborot resursi identifikatsiya
ma’lumotlarining bir sutka davomida Reyestrdan chiqarilishi uchun asos bo‘ladi:
Internet tarmog‘i axborot resursi egasining taqiqlangan axborotni Internet tarmog‘i resursidan o‘chirilgani to‘g‘risida
yozma (elektron) murojaati;
taqiqlangan axborot mavjud bo‘lgan Internet tarmog‘i axborot resursi identifikatsiya ma’lumotlarining Reyestrga
kiritilishi uchun asos bo‘lgan Markaz xulosasi yoki Ekspert komissiyasi qarorini asossiz deb hisoblash yoki bekor qilish to‘g‘risida
sud qarorining qonuniy kuchga kirishi.
Shu bilan birga Reyestrda tegishli ma’lumotlar va ularning o‘zgarishi tarixi saqlanadi.
21. Internet tarmog‘i axborot resursi egasining taqiqlangan axborotning Internet tarmog‘i resursidan o‘chirilgani
to‘g‘risida yozma (elektron) murojaati olingach Markaz bir sutka mobaynida holatni tekshiradi va Internet tarmog‘i axborot resursi
tegishli identifikatsiya ma’lumotlarini Reyestrdan chiqaradi.
22. Internet tarmog‘i axborot resursi identifikatsiya ma’lumotlari Reyestrdan chiqarilgach, maxsus vakolatli organ
foydalanishni cheklovchi to‘siqlarni bir sutka mobaynida oladi.
6-bob. Reyestr ma’lumotlaridan foydalanish
23. Davlat hokimiyati va boshqaruvi organlariga ularning vakolatlari doirasida, shuningdek, Internet tarmog‘i axborot
resursi egasi bo‘lgan yuridik va jismoniy shaxslarga ularning murojaatlariga ko‘ra Reyestr ma’lumotlaridan foydalanishga ruxsat
etiladi.
Oldingi tahrirga qarang.

24. Reyestr ma’lumotlaridan foydalanishga ruxsat berish tartibi Axborot va ommaviy kommunikatsiyalar agentligi
tomonidan belgilanadi.
(24-band O‘zbekiston Respublikasi Vazirlar Mahkamasining 2019-yil 3-iyundagi 457-sonli qarori tahririda — Qonun hujjatlari
ma’lumotlari milliy bazasi, 04.06.2019-y., 09/19/457/3235-son)

7-bob. Yakunlovchi qoida
25. Mazkur Nizom talablarining buzilishida aybdor bo‘lgan shaxslar qonun hujjatlarida belgilangan tartibda javob
beradilar.
Vazirlar Mahkamasining 2018-yil 5sentabrdagi 707-son qaroriga
2-ILOVA

O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet tarmog‘i vebsaytidan va (yoki) veb-sayt sahifalaridan foydalanishni cheklash
SXEMASI
Oldingi tahrirga qarang.

(2-ilova O‘zbekiston Respublikasi Vazirlar Mahkamasining 2019-yil 3-iyundagi 457-sonli qarori tahririda — Qonun hujjatlari
ma’lumotlari milliy bazasi, 04.06.2019-y., 09/19/457/3235-son)
Oldingi tahrirga qarang.
Vazirlar Mahkamasining 2018-yil 5sentabrdagi 707-son qaroriga
21-ILOVA

Veb-sayt, veb-sayt va (yoki) messenjer sahifasi egasi, shuningdek blogerga O‘zbekiston Respublikasi qonunchiligi bilan
tarqatilishi taqiqlangan axborotni olib tashlash to‘g‘risida xabarnoma yuborish
TARTIBI
1. Mazkur Tartib veb-sayt va (yoki) veb-sayt sahifasida joylashtirilgan axborotga ushbu veb-sayt foydalanuvchilari
tomonidan qoldirilgan sharhlar matnida, shuningdek ijtimoiy tarmoqlar yoki messenjyerlarda (keyingi o‘rinlarda axborot resurslari
deb ataladi) O‘zbekiston Respublikasi qonunchiligi bilan tarqatilishi taqiqlangan axborotlar aniqlangan holatda veb-sayt, veb-sayt
va (yoki) messenjer sahifasi egasi, shuningdek blogerga ushbu axborotlarni olib tashlash to‘g‘risida xabarnoma yuborish tartibini
belgilaydi.
2. Ushbu Tartibning amal qilishi O‘zbekiston Respublikasi hududida foydalanish imkoni mavjud bo‘lgan axborot
resurslariga nisbatan tatbiq etiladi.
3. Ushbu Tartibda quyidagi asosiy tushunchalar qo‘llaniladi:
messenjer — foydalanuvchilarning onlayn rejimda Internet jahon axborot tarmog‘i orqali matn, audio, audiovizual va
boshqa xabarlar va materiallar, boshqa ma’lumotlar orqali darhol almashish, tarqatish va uzatish, shuningdek ular o‘rtasidagi
masofadan muloqot uchun mo‘ljallangan dastur, mobil ilova yoki veb-xizmat;
veb-sayt va (yoki) messenjerning sahifasi — veb-sayt va (yoki) messenjerning Internet jahon axborot tarmog‘idagi bir
qismi (guruhlar, kanallar va boshqalar), unga kirish domen nomi va belgilaridan tashkil topgan ko‘rsatkich bo‘yicha, shuningdek
nomi orqali amalga oshiriladi.
4. O‘zbekiston Respublikasi Prezidenti Administratsiyasi huzuridagi Axborot va ommaviy kommunikatsiyalar
agentligining Ommaviy kommunikatsiyalar masalalari bo‘yicha markazi (keyingi o‘rinlarda — Markaz) tomonidan axborot
resurslarida O‘zbekiston Respublikasi qonunchiligi bilan tarqatilishi taqiqlangan axborotlar aniqlanganda Markaz tomonidan 24
soatdan kechiktirmasdan axborot resurslari egasi, shuningdek blogerga O‘zbekiston Respublikasi qonunchiligi bilan tarqatilishi
taqiqlangan axborotlarni olib tashlash to‘g‘risida xabarnoma (keyingi o‘rinlarda xabarnoma deb ataladi) yuboriladi.
5. Xabarnoma Markazning rasmiy axborot resurslari (elektron pochta, ijtimoiy tarmoqlar yoki messenjyerlardagi rasmiy
sahifa) orqali elektron shaklda yuboriladi.
6. Xabarnomada O‘zbekiston Respublikasi qonunchiligi bilan tarqatilishi taqiqlangan axborot joylashtirilgan axborot
resursining nomi, axborot joylashtirilgan sana ko‘rsatiladi, taqiqlangan axborotga havola va uning ekrandagi tasviri nusxasi ilova
qilinadi, shuningdek qo‘shimcha ravishda ushbu axborotni tarqatish uchun qonunchilikda belgilangan javobgarlik to‘g‘risida
ma’lumotlar keltirilishi mumkin.
7. Axborot resursi egasi, shuningdek bloger xabarnomani olgan vaqtdan boshlab 24 soatdan kechiktirmasdan O‘zbekiston
Respublikasi qonunchiligi bilan tarqatilishi taqiqlangan axborotni olib tashlashi, shuningdek bu to‘g‘rida Markazni uning rasmiy
axborot resurslari orqali elektron shaklda yoki qog‘oz shaklida xabardor qilishi lozim.
8. Agar O‘zbekiston Respublikasi qonunchiligi bilan tarqatilishi taqiqlangan axborot ushbu Tartibning 6-bandida
ko‘rsatilgan muddatda axborot resursi egasi, shuningdek bloger tomonidan olib tashlanmasa, u holda O‘zbekiston Respublikasi
Prezident Administratsiyasi huzuridagi Axborot va ommaviy kommunikatsiyalar agentligi yoki Markaz tomonidan ushbu
axborotni olib tashlash bo‘yicha O‘zbekiston Respublikasi qonunchiligi bilan tarqatilishi taqiqlangan axborot joylashtirilgan
ijtimoiy tarmoq yoki messenjer ma’muriga yoki da’vo arizasi bilan sudga murojaat qilinishi mumkin.
(21-ilova O‘zbekiston Respublikasi Vazirlar Mahkamasining 2020-yil 23-dekabrdagi 807-sonli qaroriga asosan kiritilgan —
Qonun hujjatlari ma’lumotlari milliy bazasi, 24.12.2020-y., 09/20/807/1665-son)
Vazirlar Mahkamasining 2018-yil 5sentabrdagi 707-son qaroriga
3-ILOVA

O‘zbekiston Respublikasi Hukumatining ayrim qarorlariga kiritilayotgan o‘zgartirish va qo‘shimchalar
1. Vazirlar Mahkamasining “Ommaviy kommunikatsiyalar sohasida boshqaruv tuzilmasini takomillashtirish choratadbirlari to‘g‘risida” 2004-yil 24-noyabrdagi 555-son qarorida:
a) 1-bandga quyidagi mazmundagi xatboshilar qo‘shilsin:
“O‘zbekiston Respublikasi qonunchiligi bilan tarqatilishi taqiqlangan axborot mavjud Internet tarmog‘i Reyestrini
yuritish;
Qonunchilikka muvofiq, ishchi organ sifatida axborot va ommaviy kommunikatsiyalar sohasida kompleks ekspertiza
o‘tkazilishini tashkil etish”;
b) 2-banddagi ikkinchi xatboshi quyidagi tahrirda bayon etilsin:
“Belgilab qo‘yilsinki, Markaz yuridik shaxs hisoblanadi va o‘zining vakolatiga kiruvchi masalalar bo‘yicha davlat
hokimiyati va boshqaruvi organlari, nodavlat notijorat tashkilotlari, axborot xizmatlari bozori subyektlari bilan belgilangan tartibda
o‘zaro hamkorlik qiladi, O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet
tarmog‘i Reyestrini yuritadi, shuningdek, Axborot va kommunikatsiyalar sohasidagi ekspert komissiyasining ishchi organi
funksiyalarini bajaradi”;
v) 2-ilovada:
6-bandga quyidagi mazmundagi xatboshilar qo‘shilsin:
“O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet tarmog‘i Reyestrini
yuritish;
Qonunchilikka muvofiq, ishchi organ sifatida axborot va ommaviy kommunikatsiyalar sohasida kompleks ekspertiza
o‘tkazilishini tashkil etish”;
7-bandda:
quyidagi mazmundagi to‘rtinchi va beshinchi xatboshilar qo‘shilsin:
“O‘zbekiston Respublikasi qonunchiligi bilan taqiqlangan axborot tarqatuvchi Internet tarmog‘i resurslarini Reyestrga
kiritish va undan chiqarishni amalga oshirish;
ommaviy kommunikatsiya vositalarida tarqatiladigan axborot materiallarining axborot sohasida shaxs, jamiyat va
davlatning manfaatlarini himoya qilishni ta’minlashga, milliy-madaniy qadriyatlar, an’analar va merosni saqlab qolishga
yo‘naltirilgan respublika qonun hujjatlari talablariga muvofiqligi yuzasidan kompleks ekspertizaga materiallarni tayyorlash va uni
o‘tkazishni tashkil etish”;
to‘rtinchi — o‘n oltinchi xatboshilar tegishli ravishda oltinchi — o‘n sakkizinchi xatboshilar deb hisoblansin;
2. Vazirlar Mahkamasining “Ommaviy kommunikatsiyalar sohasida monitoring tizimini takomillashtirishga doir
qo‘shimcha chora-tadbirlar to‘g‘risida” 2011-yil 5-avgustdagi 228-son qarorida (O‘zbekiston Respublikasi QT, 2011-y., 8-son, 70modda):
a) 1-ilovadan o‘ninchi xatboshi chiqarib tashlansin;
b) 2-ilovada:
5-bandda:
quyidagi mazmundagi sakkizinchi xatboshi qo‘shilsin:
“ekspert xulosalarini o‘rganadi hamda xalqaro Internet tarmog‘i axborot resurslarining identifikatsiya ma’lumotlarini
O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet tarmog‘i Reyestriga kiritish
yuzasidan qaror qabul qiladi”
sakkizinchi xatboshi to‘qqizinchi xatboshi deb hisoblansin;
6-bandga quyidagi mazmundagi xatboshi qo‘shilsin:
“materiallarni ko‘rib chiqish hamda xalqaro Internet tarmog‘i axborot resurslarining identifikatsiya ma’lumotlarini
O‘zbekiston Respublikasi qonunchiligi bilan tarqatilishi taqiqlangan axborot mavjud bo‘lgan Internet tarmog‘i Reyestriga kiritish
yuzasidan qaror qabul qilish”;
9-bandning beshinchi xatboshi quyidagi tahrirda bayon etilsin:
“materiallarni ekspertizadan o‘tkazish va zarur hollarda ekspertiza xulosalarini sudda himoya qilish uchun ekspert
(ekspertlar) belgilash”;
11-bandda:
uchinchi xatboshiga “Komissiya tomonidan belgilangan tartibda, shu jumladan elektron ko‘rinishda majlis natijalarini
ro‘yxatga olish va o‘tkazish” so‘zlari qo‘shilsin;
beshinchi va oltinchi xatboshilar chiqarib tashlansin;
12-bandda:
uchinchi xatboshiga “shu jumladan, Komissiya tomonidan belgilangan tartibda elektron hujjat aylanishi tartibida” so‘zlari
qo‘shilsin;
quyidagi mazmundagi xatboshi qo‘shilsin:
“zarur materiallarni o‘z vaqtida tayyorlashni ta’minlaydi hamda materiallar Ishchi organga tushgan sanadan boshlab 15
kun muddatda ekspertiza o‘tkazadi”;
13-bandning sakkizinchi xatboshiga “shu jumladan, Komissiya tomonidan belgilangan tartibda elektron hujjat aylanishi
yo‘li bilan” so‘zlari qo‘shilsin;
14 — 16-bandlar quyidagi tahrirda bayon etilsin:
“14. Komissiya raisi jismoniy va yuridik shaxslarning har bir aniq murojaati yuzasidan materiallar olingan sanadan
boshlab uch ish kuni mobaynida Komissiya ishchi organi taklifi bilan jalb etilgan ekspertlardan ekspertni (ekspertlarni) tasdiqlaydi.
15. Ekspertiza materiallar olingan sanadan boshlab 15 kun mobaynida o‘tkaziladi.
16. Ekspert (ekspertlar) taqdim etilgan materiallarni besh kun muddatda o‘rganib chiqadi va ekspert xulosasi beradi”;
18 va 19-bandlar quyidagi tahrirda bayon etilsin:
“18. Zarurat bo‘lganda Komissiya bajarilgan ishlar yuzasidan Ishchi organning amalga oshirilgan ishlar to‘g‘risidagi
hisobotini ko‘rib chiqadi.
19. Komissiya qarori majlisda ishtirok etgan barcha Komissiya a’zolari tomonidan imzolangan bayonnoma asosida, shu
jumladan Komissiya tomonidan belgilangan tartibda elektron hujjat almashinuvi vositasida rasmiylashtiriladi”;
20-banddagi “Komissiya” so‘zi “ekspert (ekspertlar)” so‘zlari bilan almashtirilsin;
21-banddagi “materiallar ekspertizaga tushishiga” so‘zlari “zaruratga” so‘zi bilan almashtirilsin;
30-band quyidagi tahrirda bayon etilsin:
“30. Komissiya faoliyatini ta’minlash bo‘yicha tashkiliy masalalarni hal etish hamda ekspertizalar o‘tkazish
Komissiyaning ishchi organi tomonidan, shu jumladan Komissiya tomonidan belgilangan tartibda elektron hujjat almashinuvi yo‘li
bilan amalga oshiriladi”.
Oldingi tahrirga qarang.
Vazirlar Mahkamasining 2018-yil 5sentabrdagi 707-son qaroriga
3-ILOVA

O‘zbekiston Respublikasi fuqarolarining shaxsga doir ma’lumotlariga ishlov berishning alohida shartlariga rioya etilishi
ustidan davlat nazoratini amalga oshirish tartibi to‘g‘risida
NIZOM
1-bob. Umumiy qoidalar
1. Ushbu Nizom mulkdor va (yoki) operatorlar tomonidan O‘zbekiston Respublikasi fuqarolarining shaxsga doir
ma’lumotlariga axborot texnologiyalaridan foydalangan holda ishlov berishda, shu jumladan Internet jahon axborot tarmog‘ida
ishlov berishda ularning jisman O‘zbekiston Respublikasi hududida joylashgan texnik vositalarda hamda belgilangan tartibda
Shaxsga doir ma’lumotlar bazalarining davlat reyestrida ro‘yxatdan o‘tkazilgan shaxsga doir ma’lumotlar bazalarida yig‘ilishi,
tizimlashtirilishi va saqlanishiga oid qonunchilik hujjatlari talablarini bajarilishi ustidan davlat nazoratini amalga oshirish tartibini
belgilaydi.
2. Ushbu Nizomda quyidagi asosiy tushunchalardan foydalaniladi:
O‘zbekiston Respublikasi fuqarolarining shaxsga doir ma’lumotlariga ishlov berishning alohida shartlari — O‘zbekiston
Respublikasi fuqarolarining shaxsga doir ma’lumotlariga axborot texnologiyalaridan foydalangan holda ishlov berishda, shu
jumladan Internet jahon axborot tarmog‘ida ishlov berishda ularning jisman O‘zbekiston Respublikasi hududida joylashgan texnik
vositalarda hamda belgilangan tartibda Shaxsga doir ma’lumotlar bazalarining davlat reyestrida ro‘yxatdan o‘tkazilgan shaxsga
doir ma’lumotlar bazalarida yig‘ilishi, tizimlashtirilish va saqlanishiga oid shartlar;
foydalanishni cheklash — mulkdor va (yoki) operatorlarning O‘zbekiston Respublikasi hududida Internet jahon axborot
tarmog‘idagi resursdan foydalanishini to‘xtatishga yoki tezlikni kamaytirishga doir tashkiliy va dasturiy-texnik chora-tadbirlar
majmuasi;
shaxsga doir ma’lumotlar — muayyan jismoniy shaxsga taalluqli bo‘lgan yoki uni identifikatsiya qilish imkonini
beradigan, elektron tarzda, qog‘ozda va (yoki) boshqa moddiy jismda qayd etilgan axborot;
shaxsga doir ma’lumotlar bazasi — tarkibida shaxsga doir ma’lumotlar mavjud bo‘lgan axborot tizimi tarzidagi
ma’lumotlar bazasi;
shaxsga doir ma’lumotlar bazasining mulkdori (keyingi o‘rinlarda — mulkdor) — shaxsga doir ma’lumotlar bazasiga
egalik qilish, undan foydalanish va uni tasarruf etish huquqiga ega bo‘lgan davlat organi, jismoniy va (yoki) yuridik shaxs;
shaxsga doir ma’lumotlar bazasining operatori (keyingi o‘rinlarda — operator) — shaxsga doir ma’lumotlarga ishlov
berishni amalga oshiruvchi davlat organi, jismoniy va (yoki) yuridik shaxs;
shaxsga doir ma’lumotlar sohasidagi vakolatli davlat organi — O‘zbekiston Respublikasi Vazirlar Mahkamasi huzuridagi
Davlat personallashtirish markazi;
shaxsga doir ma’lumotlar subyekti (keyingi o‘rinlarda — subyekt) — shaxsga doir ma’lumotlar o‘ziga taalluqli bo‘lgan
jismoniy shaxs;
Shaxsga doir ma’lumotlar subyektlari huquqlarini buzuvchilar reyestri — O‘zbekiston Respublikasi fuqarolarining
shaxsga doir ma’lumotlariga ishlov berishning alohida shartlariga rioya etmagan shaxsga doir ma’lumotlar bazasining mulkdorlari
va (yoki) operatorlarining ro‘yxati;
shaxsga doir ma’lumotlarga ishlov berish — shaxsga doir ma’lumotlarni yig‘ish, tizimlashtirish, saqlash, o‘zgartirish,
to‘ldirish, ulardan foydalanish, ularni berish, tarqatish, uzatish, egasizlantirish va yo‘q qilish bo‘yicha bir harakatni yoki harakatlar
majmuini amalga oshirish.
3. O‘zbekiston Respublikasi fuqarolarining shaxsga doir ma’lumotlariga ishlov berishning alohida shartlariga rioya etilishi
ustidan davlat nazorati Shaxsga doir ma’lumotlar subyektlari huquqlarini buzuvchilar reyestrini (keyingi o‘rinlarda — Reyestr)
yuritish orqali amalga oshiriladi.
4. O‘zbekiston Respublikasi fuqarolarining shaxsga doir ma’lumotlariga axborot texnologiyalaridan foydalangan holda,
shu jumladan Internet jahon axborot tarmog‘ida ishlov berishning alohida shartlariga rioya etilishi ustidan davlat nazorati
O‘zbekiston Respublikasi Axborotlashtirish va telekommunikatsiyalar sohasida nazorat bo‘yicha davlat inspeksiyasi (keyingi
o‘rinlarda — “O‘zkomnazorat” davlat inspeksiyasi) tomonidan amalga oshiriladi.
5. “O‘zkomnazorat” davlat inspeksiyasi:
mulkdor va (yoki) operatorlarning O‘zbekiston Respublikasi fuqarolarining shaxsga doir ma’lumotlariga ishlov berishning
alohida shartlariga rioya etishini o‘rganish va tekshirish hamda monitoring va tahlil qilish ishlarini amalga oshiradi;
O‘zbekiston Respublikasi fuqarolarining shaxsga doir ma’lumotlariga axborot texnologiyalaridan foydalangan holda, shu
jumladan Internet jahon axborot tarmog‘ida ishlov berishning alohida shartlari buzilgan taqdirda ushbu qonun buzilish holatini
bartaraf etish yuzasidan davlat organi, jismoniy va (yoki) yuridik shaxslar tomonidan ijro etilishi majburiy bo‘lgan ko‘rsatmalar
beradi;
fuqarolarning shaxsga doir ma’lumotlariga axborot texnologiyalaridan foydalangan holda, shu jumladan Internet jahon
axborot tarmog‘ida ishlov beruvchi mulkdor va (yoki) operatorlarga nisbatan O‘zbekiston Respublikasi fuqarolarining shaxsga doir
ma’lumotlariga ishlov berishning alohida shartlarini buzganliklari yuzasidan ma’muriy huquqbuzarlik to‘g‘risida bayonnomalarni
tuzadi va ko‘rib chiqish uchun sudga yuboradi;
mulkdor va (yoki) operatorlarning axborot texnologiyalaridan foydalangan holda, shu jumladan Internet jahon axborot
tarmog‘ida shaxsga doir ma’lumotlarga ishlov berish faoliyatlari yuzasidan O‘zbekiston Respublikasi Vazirlar Mahkamasiga
axborot kiritib boradi;
Reyestrni yuritadi hamda xorijiy davlatlarning vakolatli organlari va xalqaro tashkilotlar bilan shaxsga doir ma’lumotlar
sohasida hamkorlikni amalga oshiradi.
2-bob. O‘zbekiston Respublikasi fuqarolarining shaxsga doir ma’lumotlariga ishlov berishning alohida shartlarini buzgan
mulkdor va (yoki) operatorlarni Reyestrga kiritish tartibi
6. O‘zbekiston Respublikasi fuqarolarining shaxsga doir ma’lumotlariga ishlov berishning alohida shartlarini buzgan
mulkdor va (yoki) operatorlarni Reyestrga kiritish va Reyestrdan chiqarish ushbu Nizomga sxemaga muvofiq amalga oshiriladi.
7. O‘zbekiston Respublikasi Prezidenti Administratsiyasi huzuridagi Axborot va ommaviy kommunikatsiyalar
agentligining Ommaviy kommunikatsiyalar masalalari bo‘yicha markazi (keyingi o‘rinlarda — Markaz) O‘zbekiston Respublikasi
Prezidentining “Axborot sohasi va ommaviy kommunikatsiyalarni yanada rivojlantirishga oid qo‘shimcha chora-tadbirlar
to‘g‘risida” 2019-yil 2-fevraldagi PF-5653-son Farmoniga asosan o‘z zimmasiga yuklatilgan vazifalar doirasida O‘zbekiston
Respublikasi fuqarolarining shaxsga doir ma’lumotlariga axborot texnologiyalaridan foydalangan holda, shu jumladan Internet
jahon axborot tarmog‘ida ishlov berishning alohida shartlari buzilish holatlarini aniqlash maqsadida Internet jahon axborot
tarmog‘ida shaxsga doir ma’lumotlarga ishlov beruvchi mulkdor va (yoki) operatorlar faoliyati monitoringini amalga oshiradi.
8. Markaz tomonidan Internet jahon axborot tarmog‘ida shaxsga doir ma’lumotlarga ishlov beruvchi mulkdor va (yoki)
operatorlar tomonidan O‘zbekiston Respublikasi fuqarolarining shaxsga doir ma’lumotlariga ishlov berishning alohida shartlari
buzilganligi holatlari aniqlanganda, bu haqda, 24 soat davomida shaxsga doir ma’lumotlar sohasidagi vakolatli davlat organiga
xulosa berish uchun ma’lumot kiritadi.
9. Shaxsga doir ma’lumotlar sohasidagi vakolatli davlat organi Markaz tomonidan taqdim etilgan ma’lumotni olgandan
so‘ng 24 soat ichida “O‘zkomnazorat” davlat inspeksiyasiga shaxsga doir ma’lumotlarga axborot texnologiyalaridan foydalangan
holda, shu jumladan Internet jahon axborot tarmog‘ida ishlov beruvchi mulkdor va (yoki) operatorlar tomonidan O‘zbekiston
Respublikasi fuqarolarining shaxsga doir ma’lumotlariga ishlov berishning alohida shartlari buzilganligi yuzasidan xulosa taqdim
etadi.
10. Shaxsga doir ma’lumotlar sohasidagi vakolatli davlat organi xulosasida quyidagilar aks etgan bo‘lishi kerak:
xulosa qabul qilingan sana;
o‘rganish predmeti (O‘zbekiston Respublikasi fuqarolarining shaxsga doir ma’lumotlariga ishlov berishning alohida
shartlarini buzgan mulkdor va (yoki) operatorlar resurslari ro‘yxati);
o‘tkazilgan monitoring natijalari (buzilgan qonunchilik hujjatlari bandlari ko‘rsatilgan holda);
Reyestrga kiritish va shaxsga doir ma’lumotlar bazasining mulkdorlari va (yoki) operatorlariga nisbatan choralar ko‘rish
yuzasidan takliflar.
11. “O‘zkomnazorat” davlat inspeksiyasi taqdim etilgan xulosa kelib tushgan kundan boshlab bir kun muddatda
aniqlangan kamchiliklarni bartaraf etish yuzasidan shaxsga doir ma’lumotlar bazasi mulkdori yoki operatoriga aniq muddat
belgilagan holda tegishli ko‘rsatma beradi.
12. Shaxsga doir ma’lumotlar bazasi mulkdori yoki operatori ko‘rsatmada keltirilgan kamchiliklarni bartaraf etish
chorasini ko‘rishi va “O‘zkomnazorat” davlat inspeksiyasiga o‘z vaqtida ma’lumot kiritishi lozim.
13. “O‘zkomnazorat” davlat inspeksiyasi ko‘rsatmasida belgilangan muddat ichida ko‘rsatmada nazarda tutilgan qonun
buzilishi holatlari bartaraf etilmagan taqdirda, mulkdor va (yoki) operator to‘g‘risidagi ma’lumotlar Reyestrga kiritiladi.
14. O‘zbekiston Respublikasi fuqarolarining shaxsga doir ma’lumotlariga axborot texnologiyalaridan foydalangan holda,
shu jumladan Internet jahon axborot tarmog‘ida ishlov berishning alohida shartlarini buzgan mulkdor va (yoki) operatorlarni
Reyestrga kiritilishiga asos bo‘lgan shaxsga doir ma’lumotlar sohasidagi vakolatli davlat organ xulosasi ustidan sudga shikoyat
qilishga haqli.
3-bob. Shaxsga doir ma’lumotlar subyektlari huquqlarini buzgan mulkdor va (yoki) operatorlarni faoliyatini Internet
jahon axborot tarmog‘i milliy segmentida cheklash
15. O‘zbekiston Respublikasi fuqarolarining shaxsga doir ma’lumotlariga axborot texnologiyalaridan foydalangan holda,
shu jumladan Internet jahon axborot tarmog‘ida ishlov berishning alohida shartlarini buzgan mulkdor va (yoki) operatorlar
faoliyatini Internet jahon axborot tarmog‘i milliy segmentida cheklash O‘zbekiston Respublikasi Axborot texnologiyalari va
kommunikatsiyalarini rivojlantirish vazirligi (keyingi o‘rinlarda — Vazirlik) tomonidan amalga oshiriladi.
16. Foydalanishni cheklash identifikatsiya ma’lumotlari Reyestrga kiritilgan shaxsga doir ma’lumotlar bazasining
mulkdori va (yoki) operatorining Internet jahon axborot tarmog‘i axborot resurslariga nisbatan tatbiq etiladi.
17. “O‘zkomnazorat” davlat inspeksiyasi Reyestrga kiritilgandan so‘ng 12 soat davomida shaxsga doir ma’lumotlar bazasi
mulkdori yoki operatorining Internet jahon axborot tarmog‘i axborot resurslaridan foydalanishini cheklash bo‘yicha Vazirlikka
taqdimnoma beradi.
18. Vazirlik Reyestrga kiritilgandan so‘ng 12 soat davomida shaxsga doir ma’lumotlar bazasi mulkdori yoki operatorining
Internet jahon axborot tarmog‘i resurslaridan foydalanishini cheklashni amalga oshiradi.
4-bob. Shaxsga doir ma’lumotlar bazasining mulkdor va (yoki) operatorni Reyestrdan chiqarish tartibi
19. “O‘zkomnazorat” davlat inspeksiyasi tomonidan shaxsga doir ma’lumotlar bazasining mulkdorini va (yoki)
operatorini Reyestrdan chiqarilishi uchun quyidagilar asos bo‘ladi:
Markaz ma’lumotiga asosan shaxsga doir ma’lumotlar sohasidagi vakolatli davlat organining mulkdor va (yoki) operator
tomonidan Internet jahon axborot tarmog‘i resursida kamchiliklar bartaraf etilganligi yuzasidan xulosasi;
O‘zbekiston Respublikasi fuqarolarining shaxsga doir ma’lumotlariga axborot texnologiyalaridan foydalangan holda, shu
jumladan Internet jahon axborot tarmog‘ida ishlov berishning alohida shartlarini buzgan mulkdor va (yoki) operatorlarni Reyestrga
kiritilishi uchun asos bo‘lgan shaxsga doir ma’lumotlar sohasidagi vakolatli davlat organi xulosasini bekor qilish to‘g‘risida sud
qarorining qonuniy kuchga kirishi.
20. “O‘zkomnazorat” davlat inspeksiyasi Internet jahon axborot tarmog‘i resursi egasining Internet jahon axborot tarmog‘i
resursida kamchiliklar bartaraf etilganligi yuzasidan bildirgan yozma (elektron) murojaatini o‘rganib, bir kun muddatda shaxsga
doir ma’lumotlar sohasidagi vakolatli davlat organiga xulosa berish uchun taqdim etadi.
21. Shaxsga doir ma’lumotlar sohasidagi vakolatli davlat organi Markaz bilan birgalikda mulkdor va (yoki) operator
tomonidan Internet jahon axborot tarmog‘i resursida kamchiliklar bartaraf etilganligi yuzasidan ma’lumotini 24 soat davomida
o‘rganib chiqadi va “O‘zkomnazorat” davlat inspeksiyasiga xulosa beradi.
22. “O‘zkomnazorat” davlat inspeksiyasi mazkur Nizomning 16-bandida keltirilgan holatlar asosida 24 soat davomida
shaxsga doir ma’lumotlar bazasining mulkdorini va (yoki) operatorini (yoki axborot resursi identifikatsiya ma’lumotlarini)
Reyestrdan chiqaradi.
23. Shaxsga doir ma’lumotlar bazasining mulkdorini va (yoki) operatorini (yoki axborot resursi identifikatsiya
ma’lumotlarini) Reyestrdan chiqarilgach, Vazirlik “O‘zkomnazorat” davlat inspeksiyasi taqdimnomasi asosida foydalanishni
cheklovchi to‘siqlarni 12 soat davomida oladi.
24. Reyestrda qayd etilgan, ishlov berilgan va boshqa amalga oshirilgan ma’lumotlar hamda ularning o‘zgarish tarixi
o‘rnatilgan tartibda saqlanadi.
7-bob. Yakunlovchi qoida
25. Mazkur Nizom talablarining buzilishida aybdor bo‘lgan shaxslar qonunchilik hujjatlarida belgilangan tartibda javob
beradilar.
O‘zbekiston Respublikasi fuqarolarining
shaxsga doir ma’lumotlariga ishlov berishning
alohida shartlariga rioya etilishi ustidan davlat
nazoratini amalga oshirish tartibi to‘g‘risida
nizomga
ILOVA

O‘zbekiston Respublikasi fuqarolarining shaxsga doir ma’lumotlariga ishlov berishning alohida shartlarini buzgan
mulkdor va (yoki) operatorlarni Shaxsga doir ma’lumotlar subyektlari huquqlarini buzuvchilar reyestriga kiritish va
undan chiqarish tartibi
Bosqich

Subyekt

1bosqich

Ommaviy
kommunikatsiyalar
masalalari bo‘yicha
Markaz va shaxsga
doir ma’lumotlar
sohasidagi vakolatli
davlat organi

SXEMASI
Tadbirlar
O‘zbekiston Respublikasi fuqarolarining shaxsga doir ma’lumotlariga ishlov
berishning alohida shartlari buzilish holatlarini aniqlash maqsadida Internet
jahon axborot tarmog‘ida shaxsga doir ma’lumotlarga ishlov beruvchi mulkdor
va (yoki) operatorlar faoliyati monitoringini amalga oshiradi.

Markazga o‘rnatilgan tartibda, shu jumladan, O‘zbekiston Respublikasi
qonunchiligi bilan shaxsga doir ma’lumotlariga ishlov berishning alohida
Yuridik yoki jismoniy
shartlari buzilishi mavjud Internet tarmog‘i veb-saytidan va (yoki) veb-sayt
shaxslar
sahifalari hamda resurslarida shaxsga doir ma’lumotlarga ishlov beruvchi
tashkilotlar haqida murojaat qilish orqali ma’lumot berish.

Ommaviy
kommunikatsiyalar
masalalari bo‘yicha
Markaz
2bosqich
Shaxsga doir
ma’lumotlar
sohasidagi vakolatli
davlat organi

Internet jahon axborot tarmog‘ida shaxsga doir ma’lumotlarga ishlov beruvchi
mulkdor va (yoki) operatorlar tomonidan O‘zbekiston Respublikasi
fuqarolarining shaxsga doir ma’lumotlariga axborot texnologiyalaridan
foydalangan holda, shu jumladan Internet jahon axborot tarmog‘ida ishlov
berishning alohida shartlari buzilganligi holatlari aniqlanganda, bu haqida
shaxsga doir ma’lumotlar sohasidagi vakolatli davlat organiga xulosa berish
uchun ma’lumot kiritadi.
Shaxsga doir ma’lumotlar sohasidagi vakolatli davlat organi Markaz
tomonidan taqdim egilgan ma’lumotni olgandan so‘ng “O‘zkomnazorat”
davlat inspeksiyasiga shaxsga doir ma’lumotlarga ishlov beruvchi mulkdor va
(yoki) operatorlar tomonidan O‘zbekiston Respublikasi fuqarolarining shaxsga
doir ma’lumotlariga ishlov berishning alohida shartlari buzilganligi yuzasidan
xulosa taqdim etadi.

Ijro muddati

Doimiy
ravishda

Doimiy
ravishda
Aniqlangan
muddatdan
boshlab
24 soat
davomida
Aniqlangan
muddatdan
boshlab
24 soat
davomida
Xulosa kelib

“O‘zkomnazorat”
davlat inspeksiyasi
3bosqich

Taqdim etilgan xulosa asosida aniqlangan kamchiliklarni bartaraf etish
yuzasidan shaxsga doir ma’lumotlar bazasi mulkdori yoki operatoriga aniq
muddat belgilagan holda tegishli ko‘rsatma beradi.

5bosqich

6bosqich

boshlab bir
kun
muddatda

Shaxsga doir
Shaxsga doir ma’lumotlar bazasi mulkdori yoki operatori ko‘rsatmada
ma’lumotlar bazasi keltirilgan kamchiliklarni bartaraf etish chorasini ko‘radi va “O‘zkomnazorat”
mulkdor yoki operator davlat inspeksiyasiga o‘z vaqtida ma’lumot kiritadi.
4bosqich

tushgan
kundan

Taqdimnomada
belgilangan
muddatlarda

“O‘zkomnazorat”
davlat inspeksiyasi

Ko‘rsatmada belgilangan muddat ichida ko‘rsatmada nazarda tutilgan qonun Ko‘rsatmadagi
buzilishi holatlari bartaraf etilmagan taqdirda, shaxsga doir ma’lumotlar bazasi
mulkdor va (yoki) operator to‘g‘risidagi ma’lumotlar “Shaxsga doir muddatdan
so‘ng
ma’lumotlar subyektlari huquqlarini buzuvchilar reyestri”ga kiritiladi.

“O‘zkomnazorat”
davlat inspeksiyasi

“Shaxsga doir ma’lumotlar subyektlari huquqlarini buzuvchilar Reyestri”ga
kiritilgandan so‘ng shaxsga doir ma’lumotlar bazasi mulkdori yoki
operatorining Internet tarmog‘i axborot resurslaridan foydalanishini cheklash
bo‘yicha Axborot texnologiyalari va kommunikatsiyalarini rivojlantirish
vazirligiga taqdimnoma beradi.

Axborot
texnologiyalari va
kommunikatsiyalarini
rivojlantirish vazirligi

“Shaxsga doir ma’lumotlar subyektlari huquqlarini buzuvchilar Reyestri”ga
kiritilgandan so‘ng shaxsga doir ma’lumotlar bazasi mulkdori yoki
operatorining Internet tarmog‘i axborot resurslaridan foydalanishini cheklashni
amalga oshiradi.

Ommaviy
kommunikatsiyalar
masalalari bo‘yicha
Markaz va shaxsga
doir ma’lumotlar
sohasidagi vakolatli
davlat organi

Shaxsga doir ma’lumotlar sohasidagi vakolatli davlat organ Markaz bilan
hamkorlikda mulkdor va (yoki) operator tomonidan Internet tarmog‘i axborot
resursida kamchiliklar bartaraf etilganligi yuzasidan ma’lumotini o‘rganib
chiqadi va “O‘zkomnazorat” davlat inspeksiyasiga xulosa beradi.

“O‘zkomnazorat”
davlat inspeksiyasi

Shaxsga doir ma’lumotlar sohasidagi vakolatli davlat organi xulosasiga asosan
Internet tarmog‘i axborot resursini “Shaxsga doir ma’lumotlar subyektlari
huquqlarini buzuvchilar reyestri”dan chiqaradi va Axborot texnologiyalari va
kommunikatsiyalarini rivojlantirish vazirligiga taqdimnoma beradi.

Shaxsga doir ma’lumotlar bazasining mulkdorini va (yoki) operatorini (yoki
Axborot
axborot resursi identifikatsiya ma’lumotlarini) “Shaxsga doir ma’lumotlar
texnologiyalari va
subyektlari huquqlarini buzuvchilar Reyestri”dan chiqarilgach, Davlat
kommunikatsiyalarini
nazoratini amalga oshiruvchi organ taqdimnomasi asosida foydalanishni
rivojlantirish vazirligi
cheklovchi to‘siqlarni oladi.

12 soat
davomida

12 soat
davomida

24 soat
davomida

24 soat
davomida

12 soat
davomida

(3-ilova O‘zbekiston Respublikasi Vazirlar Mahkamasining 2021-yil 29-apreldagi 255-sonli qaroriga asosan kiritilgan — Qonun
hujjatlari ma’lumotlari milliy bazasi, 30.04.2021-y., 09/21/255/0402-son)
(Qonun hujjatlari ma’lumotlari milliy bazasi, 06.09.2018-y., 09/18/707/1839-son; 16.01.2019-y., 09/19/34/2486-son, 04.06.2019-y.,
09/19/457/3235-son; 24.12.2020-y., 09/20/807/1665-son; 30.04.2021-y., 09/21/255/0402-son)

Hujjatda xato topganingizda, uni belgilab Ctrl+Enter ni bosing.
© O‘zbekiston Respublikasi Adliya vazirligi qoshidagi “Adolat” milliy huquqiy axborot markazi davlat muassasasi

