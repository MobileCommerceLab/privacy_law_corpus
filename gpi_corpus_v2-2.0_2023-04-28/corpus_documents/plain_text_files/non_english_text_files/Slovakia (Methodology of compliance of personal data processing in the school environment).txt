Metodika súladu spracúvania
osobných údajov v prostredí škôl
Táto metodika obsahuje iba všeobecné zásady o ochrane súkromia a údajov detí,
rodičov a zákonných zástupcov a ich uplatňovania v oblasti vzdelávania.

Kroky k súladu s GDPR
Základné princípy a práva

Zásady ochrany osobných údajov

1. Najlepší záujem dieťaťa – túto zásadu musia dodržiavať
všetky subjekty, ktoré prijímajú rozhodnutia týkajúce sa detí.
Vzťahuje sa aj na rodičov, ktorí by mali vedieť túto zásadu
uplatňovať prirodzene, ak však existuje rozpor medzi ich
záujmom a záujmami dieťaťa, rozhodnúť by mal súd. následne
2. Právo na súkromie dieťaťa – žiadne dieťa nesmie byť
vystavené svojvoľnému alebo nezákonnému zasahovaniu do
súkromia, rodiny, domova alebo korešpondencie, ani
nezákonným útokom na jeho česť alebo povesť. Môže dôjsť
k situáciám, keď najlepší záujem dieťaťa a právo na súkromie si
protirečia. V takýchto prípadoch je možné, že právo na
ochranu súkromia (teda aj osobných údajov) musia ustúpiť
zásade najlepšieho záujmu dieťaťa, napr. ak učiteľ prezradí
osobné údaje sociálnemu pracovníkovi, aby ochránil dieťa, ak
je u neho podozrenie zo zanedbania starostlivosti alebo
zneužívania.
3. Zastupovanie – na vykonávanie väčšiny práv potrebujú deti
zákonné zastúpenie. To však neznamená, že postavenie rodiča
má absolútnu prednosť pred postavením dieťaťa. Deti
postupne dokážu prispieť k prijatiu rozhodnutí, ktoré sa ich
týkajú, vrátane ich osobných údajov. Prvotnou úrovňou je
právo byť požiadaný o názor.

Bezpečnosť spracúvania nám začína už v základných
zásadách. Pri uplatňovaní zásad a pravidiel ochrany osobných
údajov musia školy a školské zariadenia venovať osobitnú
pozornosť postaveniu dieťaťa, pretože vždy musia
rešpektovať jeho najlepší záujem.
- Osobné údaje musia byť spracúvané spravodlivo,
transparentne a zákonne.
- Mali by byť získavané len na konkrétny a zákonný účel.
- Všetky údaje musia byť primerané, relevantné a obmedzené
na nevyhnutný rozsah, ide o tzv. zásadu minimalizácie.
Nespracúvajte údaje, ktoré nepotrebujete a máte ich len
pre istotu u seba.
- Musia byť správne a priebežne aktualizované.
- Osobné údaje sa nemôžu uchovávať dlhšie, než to dovoľuje
účel ich spracúvania.
- Osobné údaje musia byť chránené.
- Prevádzkovateľ je zodpovedný za súlad s týmito zásadami.

1. Pristupovať k novej právnej úprave
racionálne a s rozvahou
Nová právna úprava nemá revolučnú povahu, nadväzuje na predchádzajúci zákon.
Novinky, ktoré prináša sú najmä povinnosť vedenia záznamov o spracovateľských
činnostiach a povinnosť určenia zodpovednej osoby, informačnú povinnosť,
oznamovaciu povinnosť voči úradu v prípade porušenia bezpečnosti ochrany
osobných údajov, rozšírenie práv dotknutých osôb, posúdenie vplyvu, ktoré má mať
charakter výnimočnosti a nemalo by sa vzťahovať na také široké spektrum
prevádzkovateľov.

Bežné osobné údaje
•
•
•
•
•
•

Fotografia
Meno, priezvisko, adresa
E-mail, telefónne číslo
Dátum narodenia
Rodné číslo
Známka dieťaťa

•
•
•

•
•
•
•

Citlivé osobné údaje,
tzv. osobitná kategória osobných
údajov podľa čl. 9 GDPR
rasový alebo etnický pôvod,
politické názory,
náboženské alebo filozofické
presvedčenie alebo členstvo
v odborových organizáciách,
genetické údaje,
biometrické údaje na individuálnu
identifikáciu fyzickej osoby,
údaje týkajúce sa zdravia,
údaje týkajúce sa sexuálneho života
alebo sexuálnej orientácie.

2. Rozlišovať spracúvanie na základe zákona a
súhlasu
Nemusíte sa obávať spracúvať osobné na základe zákona, predovšetkým školského
zákona a k nemu prislúchajúcich vyhlášok. Zákonná povinnosť má prednosť pred
postojom a názorom dotknutej osoby. V prípade zákonného spracúvania nie je
súhlas so spracúvaním osobných údajov potrebný ani vhodný.
Je potrebné rozlišovať spracúvanie nad rámec zákona, teda keď zákon priamo
nepamätá na konkrétnu situáciu, ako príklad možno uviesť zverejňovanie fotografie
žiaka na web stránke školy. Školy a školské zariadenia by mali preveriť, v ktorých
prípadoch spracúvajú osobné údaje bez toho, aby im to ukladal zákon.

3. Na základe čoho škola spracúva osobné údaje?
Súhlas – používa sa vtedy, keď dávate dieťaťu alebo jeho rodičovi skutočnú možnosť a kontrolu nad tým, ako sa majú použiť ich
osobné údaje. Napriek tomu, že súhlas GDPR dovoľuje používať neznamená to, že spracúvanie je vďaka nemu v súlade
s požiadavkami právnej úpravy ochrany osobných údajov. Škola si musí vždy vybrať vhodný právny základ pre spracúvanie a
k dispozícií má ďalšie primerané dôvody spracúvania osobných údajov.
Súhlas musí byť slobodný, konkrétny, informovaný, jednoznačný a preukázateľný. Súhlas sa poskytuje podľa účelu. Po odvolaní
súhlasu má škola povinnosť vymazať údaje žiaka.
Vhodný právny základ: Fotografie, zverejňovanie výtvarných diel na výstave spolu s údajmi (meno, priezvisko, trieda);
Oprávnený záujem – vyžaduje sa test proporcionality, pri ktorom GDPR upozorňuje, že sa musíte vysporiadať so záujmami,
základnými právami a slobodami dotknutej osoby, ktoré si vyžadujú ochranu osobných údajov, najmä ak je dotknutou osobu
dieťa. Nevzťahuje na spracúvanie vykonávané orgánmi verejnej moci pri výkone ich úloh. Spolu so súhlasom u Vás najmenej
využívaný právny základ.
Vhodný právny základ: kamerový systém (ochrana majetku);
Zmluva – spracúvanie musí byť nevyhnutné na účely plnenia zmluvy, napr. žiadosť o vydanie preukazu/karty (tu môže byť
vhodným právnym základom aj súhlas), systém duálneho vzdelávanie (učebná zmluva);
Životne dôležitý záujem – je vhodné používať len vo výnimočných alebo život ohrozujúcich situáciách, napr. pri nehode alebo
úraze dieťaťa;
Zákonná povinnosť – škola musí v príslušnom zákone nájsť povinnosť, pri ktorej sa vyžaduje spracúvanie osobných údajov a zistiť,
či je spracúvanie osobných údajov pre splnenie zákonnej povinnosti nevyhnutné. Vhodná otázka pred použitím tohto právneho
základu: Potrebujem tieto údaje na splnenie zákonnej povinnosti, napríklad povinnosti poistiť dieťa, viesť osobný spis dieťaťa?
Verejný záujem – spracúvanie osobných údajov musí byť nevyhnutné na splnenie úlohy vo verejnom záujme alebo v súvislosti
s výkonom verejnej moci. Škola musí zistiť akú úlohu vo verejnom záujme plní, pričom takáto úloha (účel) by tiež mala vyplývať
zo zákona alebo vyhlášky. Nie je však striktne vymedzená ako zákonná povinnosť, napríklad povinnosť viesť pedagogickú
dokumentáciu. Vhodná otázka pred použitím tohto právneho základu: Potrebujem tieto údaje na zabezpečenie chodu školy,
vzdelávania?

4. Informačná povinnosť
V rámci poskytovania informácií deťom a ich zákonným zástupcom by sa osobitný dôraz mal klásť na
poskytovanie vrstvených informácií založených na používaní jednoduchého, stručného jazyka, ktorý je
ľahko zrozumiteľný. Kratšie oznámenie by malo obsahovať základné informácie, ktoré sa poskytujú pri
získavaní osobných údajov, ku ktorému by malo byť pripojené podrobnejšie oznámenie napríklad
prostredníctvom odkazu na webovú stránku školy alebo školského zariadenia, a s uvedením, že informácie
o spracúvaní osobných údajov sa možno dozvedieť aj osobne napríklad u zodpovednej osoby, riaditeľky
škôlky atď. Vhodné je umiestnenie informačnej povinnosti aj v priestoroch školy a školského zariadenia,
napríklad na nástenku pri vstupe do budovy, alebo v šatniach.
Informácie sa musia vždy poskytnúť zákonnému zástupcovi a po dosiahnutí duševnej spôsobilosti aj
dieťaťu (vhodnou formou napríklad na začiatku školského roka, alebo ako súčasť niektorej vyučovacej
hodiny).
Dôležité je najmä náležité informovanie o právach dotknutej osoby, spomenúť možno právo na prístup,
ktoré obvykle vykonáva zákonný zástupca, ale vždy v záujme dieťaťa. Dieťa môže byť oprávnené vykonávať
svoje práva aj samé (napr. osobitná úprava v školskom zákone podľa § 144 ods. 1 písm. m) dieťa má právo
na informácie týkajúce sa jeho osoby a jeho výchovno-vzdelávacích výsledkov...). Práva dotknutých osôb
škola vybavuje riadne a včas (bez zbytočného odkladu najneskôr do 1 mesiaca). Ak niektorému právu
nemožno vyhovieť informuje sa dotknutá osoba o dôvodoch.
Vzor informačnej povinnosti nájdete https://dataprotection.gov.sk/uoou/sk/content/vzor-informacnej-povinnosti-pre-zamestnanca

5. Zodpovedná osoba
Školy
a
školské
zariadenia
možno
v zmysle GDPR označiť za orgány verejnej moci,
nakoľko v určitých situáciách rozhodujú o
právach a povinnostiach fyzických osôb, ako aj z
titulu pozície ich zriaďovateľa.
Z tohoto dôvodu všetky školy a školské
zariadenia majú povinnosť určiť si zodpovednú
osobu a jej kontaktné údaje nahlásiť úradu.

6. Záznamy o spracovateľských
činnostiach
Škola
si
vedie
záznamy
o spracovateľských činnostiach a zabezpečuje
ich priebežnú aktualizáciu. Na úrade neprebieha
žiadna registrácia. Záznamy slúžia pre prípad
konania o ochrane osobných údajov alebo
kontroly, ale sú aj dobrou pomôckou pri revízii
práv na prístup k jednotlivým účelom
spracúvania, teda aký zamestnanec má
k akému účelu spracúvania prístup.

Vzor záznamov o spracovateľských činnostiach
nájdete
https://dataprotection.gov.sk/uoou/sk/content/vzorzaznamov-o-spracovatelskych-cinnostiach

7. Bezpečnosť
Prijatie primeraných bezpečnostných opatrení

a)

Technické opatrenia - zabezpečenie objektu pomocou mechanických zábranných prostriedkov (uzamykateľné
dvere, okná, mreže), bezpečné uloženie fyzických nosičov osobných údajov (uloženie listinných dokumentov v
uzamykateľných skriniach alebo trezoroch), zariadenie na ničenie fyzických nosičov osobných údajov (napr.
zariadenie
na
skartovanie
listín),
pravidlá
prístupu
tretích
osôb
k osobným údajom, identifikácia, autentizácia a autorizácia osôb, používanie logov, firewall, ochrana proti
hrozbám pochádzajúcim z verejne prístupnej počítačovej siete (hackerský útok), pravidlá sťahovania súborov z
verejne prístupnej počítačovej siete, ochrana pred nevyžiadanou poštou, zálohovanie atď.

b)

Organizačné opatrenia - vzdelávanie, určenie pokynov, ktoré je osoba povinná uplatňovať pri spracúvaní
osobných údajov, vymedzenie osobných údajov, ku ktorým má mať konkrétna osoba prístup na účel plnenia jej
povinností alebo úloh, správa hesiel, kontrola vstupu do objektu a chránených priestorov prevádzkovateľa
(napr. prostredníctvom technických a personálnych opatrení), režim údržby a upratovania chránených
priestorov, pravidlá spracúvania osobných údajov mimo chráneného priestoru, zaobchádzanie so služobnými
mobilmi, notebookmi a ich ochrana, používanie e-mailov len na pracovné účely, kontrolná činnosť
prevádzkovateľa zameraná na dodržiavanie prijatých bezpečnostných opatrení s určením spôsobu, formy a
periodicity jej realizácie, informovanie dotknutých osôb o kontrolnom mechanizme, ak je u prevádzkovateľa
zavedený (rozsah kontroly a spôsoby jej uskutočňovania).

Čl. 24, 25, 32 GDPR – analýza rizík. Čl. 35 GDPR – posúdenie vplyvu, z ktorého povinnosť vypracovať posúdenie
vplyvu je upravená v čl. 35 ods. 3 GDPR.
GDPR vymedzuje niektoré bezpečnostné opatrenia- anonymizácia, šifrovanie (napríklad, ak sa e-mailom zasielajú
citlivé údaje rodičovi), pseudonymizácia, ktoré prevádzkovateľ môže dobrovoľne zaviesť do svojich procesov.

Čo znamenajú bezpečnostné
opatrenia?
• Škola osobné údaje, ktoré spracúva chráni vhodnými a dostupnými prostriedkami pred zneužitím. Predovšetkým
uchováva osobné údaje na miestach, v prostredí školy alebo v systéme, do ktorého majú obmedzený prístup len
riaditeľom určené a poverené osoby.
• Škola prijme také opatrenia, aby o spracúvaní osobných údajov mal prehľad riaditeľ školy, alebo ním poverená
osoba, či zodpovedná osoba. Medzi takéto opatrenia patrí najmä udelenie pokynov ako bezpečne nakladať
s osobnými údajmi pre pedagogických a nepedagogických pracovníkov, ústne alebo písomne, stanovenie
pracovných povinností v pracovnej zmluve, ako aj určenie pokynov v rámci zmlúv uzatváraných s tretími subjektmi,
napríklad poskytujúce služby likvidácie osobných údajov.
• Škola priebežne vyhodnocuje prijaté pravidlá ochrany osobných údajov, nakoľko systém ochrany osobných údajov
je živým mechanizmom. Niektoré postupy sa môžu ukázať ako zastaralé alebo sa neosvedčili.
• Každý zamestnanec pri nakladaní s osobnými údajmi rešpektuje ich povahu, a tomu prispôsobí úkony s tým
spojené. Zamestnanec najmä osobné údaje nezverejňuje bez overenia, že takýto postup je možný, nesprístupňuje
údaje osobám, ktoré nepreukážu právo ich získať. Zamestnanec sa vždy pokúsi o poskytnutie základných informácií
dotknutej osoby; inak odkáže dotknutú osobu na zodpovednú osobu alebo na riaditeľa školy.
• Škola pri spracúvaní osobných údajov aktívne spolupracuje so zodpovednou osobou.
• Škola ihneď rieši každý bezpečnostný incident týkajúci sa ochrany osobných údajov, a to v súčinnosti
so zodpovednou osobou a spíše sa o ňom záznam.
• Pedagogická dokumentácia je trvalo uložená v uzamykateľných skrinkách v kanceláriách školy. Triednym učiteľom
sú zapožičané len na nevyhnutne potrebnú dobu k vykonaniu zápisov. Údaje o žiakoch by sa nemali vynášať
zo školy, poskytovať cudzím osobám kópie a podobne.

• Osobné údaje vedené v elektronickej podobe, napríklad v prípade elektronickej žiackej knižky, sa uchovávajú len
v zabezpečenom systéme. Do tohto systému majú prístup jednotliví pedagógovia a ďalšie osoby poverené
riaditeľom škôl, a to len na základe jedinečného prihlasovacieho mena a hesla a len v rámci oprávnenia daného
funkčným zaradením. Heslá musia byť chránené a nesmú sa s nikým zdieľať. Pri práci s elektronickou evidenciou
nesmie oprávnená osoba opustiť počítač bez odhlásenia. Rodičia a žiaci majú zabezpečený vzdialený prístup
výhradne k vlastným údajom, na základe prideleného hesla, odovzdaného individuálne triednym učiteľom.
• Osobné spisy zamestnancov sú tiež uchovávané bezpečne v uzamykateľných skrinkách, prístup k nim má len riaditeľ
školy, prípadne jeho zástupca a personálne a mzdové oddelenie.
• Zoznamy žiakov sa nezverejňujú, neposkytujú bez súhlasu zákonných zástupcov iným fyzickým osobám alebo
právnickým osobám alebo štátnym orgánom, ktorým to nevyplýva zo zákona.
• Pokiaľ sa pre vedenie pedagogickej dokumentácie využívajú formuláre a vzory, je potrebné vykonať kontrolu, či
nepožadujú nepotrebné údaje.
• Ak zamestnanec, zistí porušenie ochrany osobných údajov, bezodkladne zabráni ďalšiemu neoprávnenému
nakladaniu s osobnými údajmi a ohlási túto skutočnosť riaditeľovi školy alebo zodpovednej osobe.
• Riaditeľ školy alebo zodpovedná osoba sú povinní informovať zamestnancov o všetkých významných
skutočnostiach a postupoch v súvislosti so spracúvaním osobných údajov. Zabezpečia, aby boli riadne poučení
o právach a povinnostiach pri spracúvaní osobných údajov a podľa možností zabezpečia vzdelávanie a
preškoľovanie v oblasti ochrany osobných údajov.
• Neodporúča sa učiteľom pri práci doma používať vlastný počítač. Jednak z dôvodu, že súkromný počítač býva
zväčša používaný aj inými členmi domácnosti, ale takisto sa nevie dostatočne zabezpečiť bezpečnosť vlastného
zariadenia. Používanie služobných zariadení by malo byť bezpečnejšie. Je na riaditeľovi školy, aby určil pravidlá
používania služobných mobilov, tabletov alebo notebookov.
• Povinnosti a odporúčania pri spracúvaní osobných údajov možno zapracovať napríklad do školského poriadku,
pracovného poriadku, internej smernice na ochranu osobných údajov.

• Nediskriminácia – niektoré údaje, napríklad údaje týkajúce sa rasy alebo hendikepu môžu spôsobiť diskrimináciu dieťaťa. Tieto
informácie sa získavajú s cieľom zabezpečiť, aby škola alebo školské zariadenie boli informovaní o žiakoch s kultúrnymi,
jazykovými alebo ekonomickými ťažkosťami a je im potrebné venovať zvýšenú pozornosť. Pri spracúvaní takýchto informácií by
kritériami mali byť princíp najlepšieho záujmu dieťaťa a zásada obmedzenia účelu. O náboženskom vyznaní žiaka by sa nemal
prijať žiadny zbytočný záver v prípade, že údaje sú potrebné iba na administratívne účely (napr. absolvovanie hodín
náboženstva, uprednostnenie niektorých jedál). Informácie o majetku a príjmoch rodiny dieťaťa môžu byť tiež zdrojom
diskriminácie, spracúvané sú však v záujme dieťaťa, napríklad ak rodič žiada o príspevok, alebo zníženie poplatkovej povinnosti.
Všetky informácie, ktoré by mohli viesť k diskriminácii, sa musia chrániť primeranými bezpečnostnými opatreniami, napríklad
ich spracúvaním v samostatných spisoch, kvalifikovanými a určenými osobami, pod podmienkou zachovania mlčanlivosti a
ďalšie.
• Prístup k údajom – údaje uvedené v osobnom spise žiaka musia podliehať prísnemu zachovávaniu mlčanlivosti. Prístup
k údajom sa má poskytnúť zákonným zástupcom (dieťaťu, ak je dostatočne zrelé) a musí sa prísne regulovať a obmedzovať na
školské orgány, školských inšpektorov, zdravotníckych pracovníkov, sociálnych pracovníkov a orgány činné v trestnom konaním.
V niektorých prípadoch postačí aj poskytnutie údajov v anonymizovanej podobe. Podľa názoru úradu školy a školské zariadenia
sú oprávnené údaje z dokumentácie žiaka poskytovať len osobám, ktoré svoj nárok preukážu na základe oprávnenia
stanoveného osobitným zákonom. Vždy je potrebné pri poskytovaní súčinnosti zvážiť všetky riziká, zabrániť neoprávneným
osobám nahliadať a čítať v dokumentácii žiaka, zabrániť neoprávnenému kopírovaniu, prenosu údajov, úprave, či vymazaniu
záznamov a zaviesť opatrenia, ktoré umožnia určiť a overiť komu boli údaje sprístupnené. Hlavné subjekty, s ktorými si škola
vymieňa údaje sú iné štátne orgány, iné školy a školské zariadenia a orgánmi sociálnej ochrany. Najdôležitejšie aspekty
poskytnutia údajov sú uistiť sa, či je škola na to oprávnená (na základe zákona, verejného záujmu, súhlasu), či miesto kam majú
byť údaje dané zaručuje ich bezpečnosť, uistiť sa, že dotknuté osoby sú informované o príjemcoch. Ak sú údaje zasielané
mailom, uistite sa, že sa jedná o Vaše pracovné e-maily, prípadne použiť šifrovanie, v prípade ak sa pomýlite v adresátovi
nenastane žiadne potencionálne riziko na práva dotknutých osôb. Telefonicky, e-mailom ani osobné neposkytovať bez overenia,
že komunikujete s oprávnenou osobou citlivé údaje.
• Nie každý učiteľ alebo nepedagogický zamestnanec má prístup k všetkým údajom, ktoré škola spracúva, ale len k údajom, ktoré
nevyhnutne potrebuje pre svoju prácu. Napríklad triedny učiteľ má prístup k údajom žiakov a ich rodičov len v rámci jemu
pridelenej triedy, k údajom o zdravotnom stave žiaka, k správam z vyšetrenia a posudkom má prístup len výchovný poradca,
vedúci pedagogickí pracovníci, triedny učiteľ. Riaditeľ školy, zástupca riaditeľa, kontrolné orgány budú mať pravdepodobne
prístup k celej databáze. Rodič má právo len na prístup k údajom o svojom dieťati.

9. Sprostredkovateľské zmluvy – vyžaduje sa
splnenie náležitostí podľa čl. 28 GDPR. Pokiaľ to
nebude možné z dôvodu nesúhlasu druhej
zmluvnej strany, bude vhodnejšie ukončiť
spoluprácu
s
takýmto
subjektom,
s odôvodnením, že nespĺňa požiadavky GDPR.
Škola, resp. školské zariadenie je zodpovedná za
spracúvanie osobných údajov, aj keď je do
spracúvania zapojený sprostredkovateľ.
10. Oznamovacia povinnosť v prípade
porušenia ochrany osobných údajov - škola
musí bez zbytočného odkladu, najneskôr do 72
hodín po tom, čo sa o tejto skutočnosti
dozvedela,
oznámiť
porušenie
ochrany
osobných údajov úradu, s výnimkou prípadu,
keď nie je pravdepodobné, že porušenie
povedie k riziku pre práva a slobody fyzických
osôb. Každý incident je však vhodné mať
zadokumentovaný, aj ak sa neoznamuje úradu.
V prípade vysokého rizika musí škola
upovedomiť aj dotknuté osoby. Formulár pre
oznamovanie je zverejnený na stránke úradu.

11. Lehota uchovávania údajov a archivačná
doba - v súlade s prijatým registratúrnym
poriadkom a podľa lehôt stanovených
osobitným zákonom. Osobné údaje sa
uchovávajú len po dobu, ktorá je nevyhnutná
k dosiahnutiu účelu spracúvania, vrátane
archivácie.
12. Vykonáva škola alebo školské zariadenie
cezhraničné spracúvanie alebo prenosy
osobných údajov do tretích krajín? Voľný pohyb
osobných údajov medzi Slovenskou republikou a
členskými štátmi EÚ sa zaručuje; základným
predpokladom spracúvania osobných údajov pri
akejkoľvek spracovateľskej operácii s osobnými
údajmi, tak v rámci EÚ ako i mimo nej, je
splnenie princípu zákonnosti, teda musí byť
založené na legálnom právnom základe podľa
čl. 6 ods. 1 GDPR.

13.
Dobrovoľná
možnosť
certifikácie,
akreditácie, zavedenie kódexu správania.

