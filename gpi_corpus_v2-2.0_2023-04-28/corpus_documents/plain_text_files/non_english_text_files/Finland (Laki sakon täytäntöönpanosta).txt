Suomeksi

Etusivu

Lainsäädäntö

Oikeuskäytäntö

Viranomaiset

Sisällysluettelo
9.8.2002/672

På svenska

Valtiosopimukset
Hallituksen esitykset
1 luku - Yleiset säännökset

In English

Julkaisut

1 § - Lain soveltamisala
Hae aineistosta
2 § - Seuraamusten
täytäntöönpanokelpoisuus
Hakusana...
3 § - Täytäntöönpanosta huolehtiminen
ja
Hae ›
valtion puhevallan käyttäminen
4 § - Täytäntöönpanoilmoitukset
Haussa katkaisumerkki *, esim. opintotu* ja takaisinpe*. Laveampi haku tai-sanalla, esim. avopuol*
tai aviopuol*. Kokeile myös

tarkennettua hakua ja asiasanastoa. Katso ohjeet.

Finlex › Lainsäädäntö › Ajantasainen lainsäädäntö › Vuosi 2002 › 9.8.2002/672

9.8.2002/672
Dokumentin versiot
Viitetiedot
På svenska

Laki sakon täytäntöönpanosta
Katso tekijänoikeudellinen huomautus käyttöehdoissa.

Eduskunnan päätöksen mukaisesti säädetään:

1 luku
Yleiset säännökset

2 luku - Saatavan täytäntöönpano

5 § - Maksutilaisuuden varaaminen
6 § - Oikeus saatavan maksamiseen
7 § - Oikeusrekisterikeskuksen
maksukehotus
8 § - Ulosoton hakeminen
9 § - Ulosottolain
soveltaminen
Ajantasainen
lainsäädäntö
10 § - Ulosottomiehen maksukehotus ja
ilmoitusvelvollisuus
Säädöksiä seurattu SDK 429/2021
11 § - Maksuvelvolliselle annettavat tiedot
saakka
27.5.2021).
12 § -(julkaistu
Saatavan maksaminen
13 § - Maksujen kohdentaminen
14 § - Maksuajan
myöntäminen
Päivitetyt
säädöstekstit,
joissa lakiin tai
15 § - Maksuajan
asetukseen
tehdyt myöntämismenettely
muutokset sisältyvät
16 § - Maksusuunnitelma
säädöstekstiin.
17 § - Maksuaikaa koskevan päätöksen
muuttaminen ja peruuttaminen
18 § - Muutoksenhakukielto ja maksuaikaa
koskevan asian saattaminen uuteen
käsittelyyn
19 § - Etsintäkuuluttaminen
Aineistoon
20 § - Etsintäkuulutuksen
liittyvä muu
peruuttaminen
materiaalija
oikaiseminen
21 § - Täytäntöönpanosta
luopuminen
› Vanhentuneet
ajantasaiset
22 § - Rahamäärän palauttaminen
› Vakiintuneet säädösnimikkeet
23 § - Kuittaaminen

›3 Ruotsinkieliset
säädökset
luku - Muuntorangaistus
24 § - Muuntorangaistusmenettelyyn
› Säädökset
alkuperäisinä
ryhtyminen

› Säädösmuutosten
hakemisto
25 § - Haastaminen muuntorangaistuksen

1§
Lain soveltamisala
Tässä laissa säädetyssä järjestyksessä pannaan täytäntöön seuraavat seuraamukset:
1) rikoslain (39/1889) 2 a luvun 3 §:n 1 momentin mukaisesti päiväsakoin vahvistettu sakko sekä
uhkasakko, yhteisösakko, rikesakko ja kurinpitosakko (sakko);
2) kurinpitosakko, joksi poistumiskielto on sotilaskurinpidosta ja rikostorjunnasta puolustusvoimissa
annetun lain (255/2014) 84 §:n 1 momentin nojalla tai aresti mainitun lain 85 §:n 1 momentin
nojalla muunnettu; (28.3.2014/257)
3) omaisuuteen tai rahamäärään kohdistuva menettämisseuraamus;
3 a) rikoslain 44 luvun 15 §:n 2 momentissa tarkoitettu eläimen tappamismääräys; (17.5.2013/348)
3 b) sananvapauden käyttämisestä joukkoviestinnässä annetun lain (460/2003) 22 §:n 3
momentissa tarkoitettu verkkoviestin poistamis- ja hävittämismääräys; (17.5.2013/348)
4) rikokseen perustuva valtiolle tuomittu korvaus;
5) muussa kuin rikosasiassa valtiolle tuomittu korvaus, jos syyttäjä on esiintynyt siinä virkansa
puolesta; (13.5.2011/462)
6) valtiolle tuomittu korvaus, joka perustuu sen varoista suoritettujen oikeudenkäyntiin liittyvien
kustannusten korvaamiseen;
6 a) rikosuhrimaksu; (22.5.2015/671)
7) rikosvahinkolain (1204/2005) 31 §:n mukaiseen valtion takautumisoikeuteen perustuva
saaminen vahingosta vastuussa olevalta ja saman lain 42 §:n 2 momentissa tarkoitettuun
takaisinperintää koskevaan päätökseen perustuva valtion saaminen korvauksen saajalta;
8) oikeudenkäymiskaaren 14 luvun 7 §:ssä tarkoitettu järjestyssakko;
9) vastavuoroisen tunnustamisen periaatteen soveltamisesta taloudellisiin seuraamuksiin tehdyn
puitepäätöksen lainsäädännön alaan kuuluvien säännösten kansallisesta täytäntöönpanosta ja
puitepäätöksen soveltamisesta annetussa laissa (231/2007) tarkoitettu taloudellinen seuraamus,
vastavuoroisen tunnustamisen periaatteen soveltamisesta menetetyksi tuomitsemista koskeviin
päätöksiin tehdyn puitepäätöksen lainsäädännön alaan kuuluvien säännösten kansallisesta
täytäntöönpanosta ja puitepäätöksen soveltamisesta annetussa laissa (222/2008) tarkoitettu
menetetyksi tuomitsemista koskeva päätös sekä jäädyttämistä ja menetetyksi tuomitsemista
koskevien päätösten vastavuoroisesta tunnustamisesta annetussa Euroopan parlamentin ja
neuvoston asetuksessa (EU) 2018/1805 ja jäädyttämistä ja menetetyksi tuomitsemista koskevien
päätösten vastavuoroista tunnustamista Euroopan unionissa koskevan asetuksen soveltamisesta
annetussa laissa (895/2020) tarkoitettu menetetyksi tuomitsemista koskeva päätös;
(27.11.2020/900)
10) työntekijöiden lähettämisestä annetun lain (447/2016) 24 §:n 2 momentin 1 kohdassa
tarkoitettu taloudellista hallinnollista seuraamusta tai sakkoa koskeva päätös; (28.6.2017/470)
11) rahanpesun ja terrorismin rahoittamisen estämisestä annetun lain (444/2017) 8 luvun 1 §:ssä
tarkoitettu rikemaksu ja 8 luvun 3 §:ssä tarkoitettu seuraamusmaksu; (5.12.2018/1052)
12) luonnollisten henkilöiden suojelusta henkilötietojen käsittelyssä sekä näiden tietojen vapaasta
liikkuvuudesta ja direktiivin 95746/EY kumoamisesta (yleinen tietosuoja-asetus) annetun Euroopan
parlamentin ja neuvoston asetuksen (EU) 2016/679 83 artiklassa tarkoitettu hallinnollinen
seuraamusmaksu; (15.3.2019/301)
13) Finanssivalvonnasta annetun lain (878/2008) 38 §:ssä tarkoitettu rikemaksu ja 40 §:ssä
tarkoitettu seuraamusmaksu; (10.5.2019/659)
14) lentoliikenteen matkustajarekisteritietojen käytöstä terrorismirikosten ja vakavan rikollisuuden
torjunnassa annetun lain (657/2019) 13 §:ssä tarkoitettu lentoliikenteen harjoittajan
seuraamusmaksu; (9.7.2020/570)
15) Finanssivalvonnan tai tuomioistuimen määräämä kuluttajansuojaviranomaisten eräistä
toimivaltuuksista annetussa laissa (566/2020) tarkoitettu seuraamusmaksu; (29.1.2021/118)
16) elintarvikemarkkinalain (1121/2018) 12 a §:ssä tarkoitettu seuraamusmaksu. (29.1.2021/118)
(11.4.2008/224)
Siten kuin tässä laissa säädetään, pannaan täytäntöön myös merenkulun ympäristönsuojelulain
(1672/2009) 3 luvun 1 §:ssä tarkoitettu öljypäästömaksu, tilaajan selvitysvelvollisuudesta ja
vastuusta ulkopuolista työvoimaa käytettäessä annetun lain (1233/2006) 9 §:ssä tarkoitettu
laiminlyöntimaksu, työsopimuslain (55/2001) 11 a luvun 3 §:ssä tarkoitettu seuraamusmaksu,
työntekijöiden lähettämisestä annetun lain 35 §:ssä tarkoitettu laiminlyöntimaksu,
kuitintarjoamisvelvollisuudesta käteiskaupassa annetun lain (658/2013) 6 §:ssä tarkoitettu
laiminlyöntimaksu, yhteisen kalastuspolitiikan seuraamusjärjestelmästä ja valvonnasta annetun lain
(1188/2014) 49 §:ssä tarkoitettu rikkomusmaksu ja 51 §:ssä tarkoitettu seuraamusmaksu,
alkoholilain (1102/2017) 71 §:ssä tarkoitettu seuraamusmaksu, siemenlain (600/2019) 35 §:ssä
tarkoitettu seuraamusmaksu, kasvinterveyslain (1110/2019) 26 §:ssä tarkoitettu seuraamusmaksu,
eläinten sekä eräiden tavaroiden tuontivalvonnasta annetun lain (1277/2019) 15 §:ssä tarkoitettu
tuontivalvonnan seuraamusmaksu, tieliikennelain (729/2018) 161 §:ssä tarkoitettu
liikennevirhemaksu, ajokorttilain (386/2011) 93 §:ssä tarkoitettu liikennevirhemaksu,
vesiliikennelain (782/2019) 122 §:ssä tarkoitettu liikennevirhemaksu, liikenteen palveluista annetun
lain (320/2017) 268 §:ssä tarkoitettu liikennevirhemaksu, ajoneuvolain (82/2021) 195 §:ssä
tarkoitettu liikennevirhemaksu ja 189–192 §:ssä tarkoitettu seuraamusmaksu, rehulain (1263/2020)
51 §:ssä tarkoitettu rehuvalvonnan seuraamusmaksu sekä elintarvikelain (297/2021) 67 §:ssä
tarkoitettu elintarvikevalvonnan seuraamusmaksu. (9.4.2021/298)

2§
Seuraamusten täytäntöönpanokelpoisuus
Sakon, omaisuuteen kohdistuvan menettämisseuraamuksen ja rikosuhrimaksun täytäntöönpanoon
on ryhdyttävä, kun ratkaisu, jolla kyseinen seuraamus on määrätty, on tullut lainvoimaiseksi tai kun
ratkaisu on pantavissa täytäntöön kuten lainvoimainen tuomio. Sakon ja rikesakon määräämisestä
annetun lain (754/2010) nojalla annetun sakkomääräyksen, rikesakkomääräyksen,
rangaistusmääräyksen sekä sakkomääräyksen tai rangaistusmääräyksen yhteydessä määrätyn
rikosuhrimaksun täytäntöönpanokelpoisuudesta säädetään mainitun lain 38 §:n 2 momentissa.
(22.5.2015/671)
Sotilaskurinpidosta ja rikostorjunnasta puolustusvoimissa annetun lain 84 §:n 1 momentissa ja 85
§:n 1 momentissa tarkoitettu kurinpitosakko, joksi poistumiskielto tai aresti on muunnettu, on
täytäntöönpanokelpoinen heti muuntamisen jälkeen. (28.3.2014/257)
Rahamäärään kohdistuvaa menettämisseuraamusta ja 1 §:n 4–6 kohdassa tarkoitettua korvausta
koskeva lainvoimaa vailla oleva ratkaisu voidaan panna täytäntöön siten kuin ulosottolaissa
(37/1895) säädetään lainvoimaa vailla olevan maksuvelvoitetta koskevan tuomion
täytäntöönpanosta.
Edellä 1 §:n 7 kohdassa tarkoitettujen saamisten täytäntöönpanokelpoisuudesta säädetään
erikseen. (29.12.2005/1206)
Eläinsuojelurikokseen liittyvän eläimen tuomitsemista valtiolle menetetyksi koskevan ratkaisun
täytäntöönpanokelpoisuudesta säädetään rikoslain 17 luvun 23 a §:n 4 momentissa.
Tuomioistuimen antaman eläimen tappamismääräyksen täytäntöönpanokelpoisuudesta säädetään
rikoslain 44 luvun 15 §:n 2 momentissa. Sananvapauden käyttämisestä joukkoviestinnässä annetun
lain 22 §:n 3 momentissa tarkoitetun tuomioistuimen antaman verkkoviestin poistamis- ja
hävittämismääräyksen täytäntöönpanokelpoisuuteen sovelletaan, mitä tämän pykälän 1
momentissa säädetään menettämisseuraamuksen määräävän ratkaisun
täytäntöönpanokelpoisuudesta. (17.5.2013/348)
UlosottoL 37/1895 on kumottu L:lla 705/2007, ks. Ulosottokaari 705/2007 2 luku 5 §.

3§
Täytäntöönpanosta huolehtiminen ja valtion puhevallan käyttäminen
Oikeusrekisterikeskuksen tehtävänä on huolehtia tässä laissa tarkoitetusta täytäntöönpanosta ja
käyttää muutenkin valtion puhevaltaa Oikeusrekisterikeskuksen täytäntöön pantavina oleviin
seuraamuksiin liittyvissä asioissa.
Valtion viranomainen, jonka tehtävänä on valvoa valtion etua asiassa, voi kuitenkin ottaa
huolehtiakseen valtiolle tai mainitulle viranomaiselle tuomittavan rikokseen perustuvan
vahingonkorvauksen ja oikeudenkäyntikulujen korvauksen perimisestä tässä laissa säädetyssä
järjestyksessä (itseperintä). Viranomaisesta on tuolloin etsintäkuuluttamista lukuun ottamatta
voimassa, mitä Oikeusrekisterikeskuksesta 2 luvussa säädetään.

4 § (14.5.2010/379)
Täytäntöönpanoilmoitukset
Tässä laissa säädetyssä järjestyksessä täytäntöön pantavia seuraamuksia määräävän viranomaisen
on ilmoitettava ratkaisustaan sekä Valtiokonttorin rikosvahinkolain nojalla suorittamastaan
korvauksesta Oikeusrekisterikeskukselle.
Oikeushallinnon viranomainen ilmoittaa ratkaisustaan merkitsemällä sitä koskevat tiedot
oikeushallinnon valtakunnallisen tietojärjestelmän ratkaisu- ja päätösilmoitusjärjestelmään.
Merkinnän tekemiseen sovelletaan, mitä oikeushallinnon valtakunnallisesta tietojärjestelmästä
annetussa laissa (372/2010) ja sen nojalla säädetään.
Muun kuin oikeushallinnon viranomaisen ilmoituksen sisällöstä ja antamisajankohdasta säädetään
tarkemmin valtioneuvoston asetuksella.
Ks. VNa sakon täytäntöönpanosta 789/2002 1 luku. Ks. myös RikosvahinkoL 1204/2005. L
oikeushallinnon valtakunnallisesta tietojärjestelmästä 372/2010 on kumottu L:lla
oikeushallinnon valtakunnallisesta tietovarannosta 955/2020.

2 luku
Saatavan täytäntöönpano
5§
Maksutilaisuuden varaaminen
Tässä laissa säädetyssä järjestyksessä täytäntöön pantavan sakon ja muun rahamääräisen
seuraamuksen (saatavan) ensimmäisenä asteena määräävän viranomaisen, itseperinnästä
huolehtivan viranomaisen ja 1 §:n 7 kohdassa tarkoitettujen saamisten osalta
Oikeusrekisterikeskuksen on varattava maksuvelvolliselle tilaisuus maksaa rahamäärä heti.
(29.12.2005/1206)
Sakkovaatimuksen ja rangaistusvaatimuksen käyttämisen yhteydessä maksutilaisuuden varaa
vaatimuksen antava virkamies. (27.8.2010/757)

6 § (27.8.2010/757)
Oikeus saatavan maksamiseen
Maksuvelvollisella on oikeus suorittaa sakko jo ennen seuraamusta koskevan ratkaisun
täytäntöönpanokelpoiseksi tulemista. Sakon ja rikesakon määräämisestä annetun lain mukaisessa
menettelyssä rikkomuksesta epäillyllä on oikeus suorittaa menetetyksi vaadittu rahamäärä, kun
sakkovaatimus tai rangaistusvaatimus on annettu hänelle tiedoksi.
Maksaminen ei estä maksuvelvollista hakemasta muutosta siihen ratkaisuun, jolla kysymyksessä
oleva seuraamus on määrätty, taikka vastustamasta sakon ja rikesakon määräämisestä annetun lain
3 luvussa tarkoitettua rikesakkomääräystä.
Suoritetusta maksusta huolimatta täytäntöönpano maksettua rahamäärää vastaavalta osalta
katsotaan päättyneeksi vasta, kun ratkaisu on tullut lainvoimaiseksi.

7§
Oikeusrekisterikeskuksen maksukehotus
Oikeusrekisterikeskuksen on tarkastettava, onko sen täytäntöön pantavana oleva saatava maksettu
ennakolta. Jos saatava on kokonaan tai osittain maksamatta, Oikeusrekisterikeskuksen on
kehotettava maksuvelvollista hänen tiedossa olevaan osoitteeseensa lähetetyllä kehotuksella siinä
asetetussa lyhyessä määräajassa suorittamaan maksamatta oleva rahamäärä.
Maksukehotusta ei tarvitse lähettää, jos sitä voidaan aikaisemman täytäntöönpanon johdosta tai
muusta syystä pitää ilmeisen tarpeettomana tai jos ulosottotoimin tapahtuva täytäntöönpano
saattaisi vaarantua.

8§
Ulosoton hakeminen
Oikeusrekisterikeskuksen on haettava ulosottoa, jos maksukehotusta ei lähetetä tai jos lähetetty
maksukehotus ei ole johtanut saatavan maksamiseen.

9§
Ulosottolain soveltaminen
Saatavaa koskevassa ulosottotoimin tapahtuvassa täytäntöönpanossa on soveltuvin osin
noudatettava ulosottolain säännöksiä maksuvelvoitteen täytäntöönpanosta, jollei tässä laissa toisin
säädetä.
UlosottoL 37/1895 on kumottu Ulosottokaarella 705/2007.

10 §
Ulosottomiehen maksukehotus ja ilmoitusvelvollisuus
Tässä laissa tarkoitetun saatavaa koskevan asian saavuttua ulosottomiehelle hänen on kehotettava
maksuvelvollista täyttämään maksuvelvollisuutensa lyhyessä määräajassa. Maksukehotusta ei
tarvitse antaa, jos sitä voidaan aikaisemman täytäntöönpanon johdosta tai muusta syystä pitää
ilmeisen tarpeettomana tai jos täytäntöönpano saattaisi vaarantua.
Maksukehotusta annettaessa maksuvelvolliselle on ilmoitettava, että saatava, jollei sitä
vapaaehtoisesti suoriteta, voidaan periä häneltä ulosottotoimin ja että, jollei vankeudeksi
muunnettavissa olevaa sakkoa saada ulosottotoiminkaan perityksi, maksuvelvollinen tullaan
haastamaan muuntorangaistuksen määräämistä koskevaan oikeudenkäyntiin. Maksuvelvolliselle on
myös ilmoitettava mahdollisuudesta saada pyynnöstä maksuaikaa.

11 §
Maksuvelvolliselle annettavat tiedot
Edellä 5 §:ssä tarkoitettua maksutilaisuutta varattaessa sekä 7 ja 10 §:ssä tarkoitettua
maksukehotusta annettaessa maksuvelvolliselle on annettava tilisiirtolomakkeella tai muulla
vastaavalla tavalla saatavan maksamista ja maksusuorituksen oikeaa kohdentamista varten
tarvittavat tiedot siten kuin valtioneuvoston asetuksella tarkemmin säädetään.

12 §
Saatavan maksaminen
Maksuvelvollisen on saatavan maksamisen yhteydessä ilmoitettava hänelle saatavan maksamista ja
maksusuorituksen oikeaa kohdentamista varten annetut tiedot. Saatava voidaan suorittaa pankkiin,
ulosottomiehelle ja vankeudeksi muunnettavissa olevien sakkojen osalta muullekin 25 §:n 1
momentin mukaiselle haastamiseen oikeutetulle virkamiehelle tämän tavoittaessa maksuvelvollisen.
Myös saatavan osasuoritus on otettava vastaan.
Haastamiseen oikeutetun virkamiehen on annettava käteissuorituksesta maksajalle sellainen kuitti,
josta säädetään valtion perimiskuitista annetussa asetuksessa (468/1978).
Maksujen tallettamisesta ja tilittämisestä säädetään tarkemmin valtioneuvoston asetuksella.
A valtion perimiskuitista 468/1978 on kumottu VNa:lla valtion perimiskuitista annetun
asetuksen kumoamisesta 1021/2006. Ks. maksujen tallettamisesta ja tilittämisestä VNa
sakon täytäntöönpanosta 789/2002 23 §.

13 §
Maksujen kohdentaminen
Kun maksuvelvollisen maksamat varat eivät riitä kaikkien häneltä samalla kertaa tässä laissa
säädetyssä järjestyksessä ulosottotoimin perittävien saatavien suorittamiseksi, kertyneet varat on
käytettävä ensin vankeudeksi muunnettavissa olevan sakon maksamiseen. Kohdentamista
suoritettaessa maksu on lisäksi osoitettava niin, että useasta muunnettavasta sakosta tai muusta
saatavasta maksu ensin kohdennetaan aikaisemmin määrätylle.

14 §
Maksuajan myöntäminen
Kun maksuvelvollinen ei sairauden, työttömyyden, asevelvollisuuden suorittamisen tai muun
vastaavan syyn vuoksi kykene ilman kohtuutonta haittaa heti suorittamaan tässä laissa tarkoitettua
saatavaa, voidaan hänelle myöntää maksuaikaa koko rahamäärälle tai sen osalle enintään vuodeksi.
Erittäin painavista syistä maksuaikaa voidaan myöntää pitemmäksikin aikaa.
Maksuaikaa ei saa myöntää, jos on aihetta olettaa, ettei maksuvelvollinen maksuajan
myöntämisestä huolimatta täytä suoritusvelvollisuuttaan täysimääräisesti.
Maksuaikaa myönnettäessä voidaan asettaa suoritusvelvollisuutta koskevia ehtoja.

15 §
Maksuajan myöntämismenettely
Maksuajan myöntää pyynnöstä ulosottoperinnässä olevissa asioissa ulosottomies ja muissa asioissa
Oikeusrekisterikeskus. Maksuvelvollisen on maksuaikaa pyytäessään annettava asian ratkaisemista
varten tarvittavat tiedot ja selvitykset. Ulosottomiehen on pyynnöstä annettava
Oikeusrekisterikeskukselle sen päätöksentekoa varten tarvitsemat tiedot.

16 §
Maksusuunnitelma
Vuotta pitemmän maksuajan ehdoksi on maksuaikaa koskevassa päätöksessä asetettava
suorituksen tapahtuminen maksusuunnitelman mukaan.
Jos maksuvelvollisella jo muuten on ulosottoasioita varten maksusuunnitelma, tämän lain mukainen
maksusuunnitelma voidaan sisällyttää siihen.

17 §
Maksuaikaa koskevan päätöksen muuttaminen ja peruuttaminen
Maksuaikaa koskevan päätöksen tehnyt viranomainen voi muuttaa maksuaikaa koskevaa päätöstä
tai peruuttaa sen, jos maksuvelvollinen laiminlyö maksuajan myöntämistä koskevaan päätökseen
sisältyvän ehdon täyttämisen, jos on käynyt ilmeiseksi, ettei maksuvelvollinen tule täyttämään
ehtoa tai kykene täyttämään maksuvelvollisuuttaan, tai jos muuttamiseen tai peruuttamiseen on
muu erityinen syy.
Maksuaikaa koskevan päätöksen muuttamista ja peruuttamista tarkoittavan asian käsittelyssä
noudatetaan soveltuvin osin 15 §:ssä säädettyä menettelyä. Päätös voidaan peruuttaa
maksuvelvollista kuulematta, jos sellaisesta mahdollisuudesta on ilmoitettu hänelle päätöksessä.

18 §
Muutoksenhakukielto ja maksuaikaa koskevan asian saattaminen uuteen
käsittelyyn
Maksuaikaa koskevaan päätökseen ei saa hakea muutosta.
Maksuvelvollinen voi aikaisemman päätöksen estämättä pyytää uudelleen maksuaikaa. Sellaisen
asian käsittelyssä noudatetaan 15 §:ssä säädettyä menettelyä.

19 §
Etsintäkuuluttaminen
Oikeusrekisterikeskuksen on etsintäkuulutettava maksuvelvollinen, jos vankeudeksi muunnettavissa
olevaa sakkoa ei saada ulosottotoimin perittyä hänen omaisuudestaan ja jos hänen olinpaikkansa on
tuntematon tai hänen voidaan olettaa pakoilevan perintätoimenpiteitä.
Etsintäkuuluttaminen käsittää poliisimieheen kohdistetun poliisin tietojärjestelmään toimitetun
kehotuksen periä maksuvelvollisen tavatessaan 1 momentissa tarkoitettu saatava tai haastaa
maksuvelvollinen muuntorangaistuksen määräämistä koskevaan oikeudenkäyntiin.
Etsintäkuulutuksessa on mainittava saatavan maksamista ja maksusuorituksen tilittämistä varten
tarvittavat tiedot sekä toimenpiteen syy, pyydetyt toimenpiteet, kuuluttava viranomainen,
kuulutuksen vanhentumisajankohta ja muut kuulutuksen valvonnassa tarvittavat tiedot.
(10.5.2019/632)
Etsintäkuuluttamiseen voidaan ryhtyä ilman ulosottomiehen antamaa estetodistusta, jos
Oikeusrekisterikeskuksen käytettävissä olevien tietojen mukaan maksuvelvollinen on vailla
vakinaista asunto-osoitetta, asuu ulkomailla tai jos ulosottomiehen mahdollisuuksia tavoittaa
maksuvelvollinen voidaan muista vastaavista syistä pitää huonoina.

20 §
Etsintäkuulutuksen peruuttaminen ja oikaiseminen
Etsintäkuulutus on peruutettava, jos täytäntöönpano on päättynyt, jos maksuvelvollinen on
haastettu muuntorangaistuksen määräämistä koskevaan oikeudenkäyntiin tai jos haastamiselle
taikka muuntorangaistuksen määräämiselle on laissa säädetty este. Jos etsintäkuulutukseen
sisältyvissä tiedoissa tapahtuu muutoksia, kuulutus on oikaistava.
Etsintäkuulutuksen peruuttamista varten on maksun vastaanottajan viivytyksettä ilmoitettava
maksusta Oikeusrekisterikeskukselle.

21 §
Täytäntöönpanosta luopuminen
Oikeusrekisterikeskus saa luopua tässä laissa säädetyssä järjestyksessä täytäntöön pantavan
vähäisen saatavan, saatavan vähäisen maksamatta olevan osan taikka kauan tuloksettomassa
perinnässä olleen saatavan tai sen osan täytäntöönpanosta siten kuin valtioneuvoston asetuksella
tarkemmin säädetään.

22 §
Rahamäärän palauttaminen
Jos saatavan maksamiseksi suoritettu rahamäärä on kokonaan tai osaksi maksettava
maksuvelvolliselle takaisin ylemmän tuomioistuimen lainvoimaiseksi tulleen ratkaisun johdosta tai
muusta syystä, rahamäärän vastaanottaneen viranomaisen on palautettava rahamäärä ja
maksettava sille korkoa kuusi prosenttia vuodessa suorituspäivästä takaisinmaksupäivään.
Valtioneuvoston asetuksella voidaan säätää, että palautusta tai korkoa ei makseta, jos se on
säädettyä rahamäärää pienempi.

23 §
Kuittaaminen
Jos sillä viranomaisella, jonka olisi palautettava varoja maksuvelvolliselle, on täytäntöön pantavana
häntä koskeva muu saatava, palautettava rahamäärä ja sille tuleva korko saadaan kuitata saatavan
suoritukseksi. Kuittaamisesta on ilmoitettava maksuvelvolliselle.

3 luku
Muuntorangaistus
24 §
Muuntorangaistusmenettelyyn ryhtyminen
Maksuvelvollinen on haastettava muuntorangaistuksen määräämistä koskevaan oikeudenkäyntiin,
jos vankeudeksi muunnettavissa olevaa täytäntöönpanokelpoista sakkoa ei saada täysimääräisesti
häneltä perittyä eikä ilmene syytä jatkaa kysymyksessä olevan seuraamuksen perintää.
Haastamista ei saa suorittaa, jos maksuvelvollinen on suorittamassa asevelvollisuutta, on reservin
kertausharjoituksessa tai palvelemassa aseettomana tai siviilipalvelusmiehenä taikka jos hänelle on
myönnetty yksityishenkilön velkajärjestelystä annetun lain (57/1993) mukainen velkajärjestely.

25 §
Haastaminen muuntorangaistuksen määräämistä koskevaan oikeudenkäyntiin
Maksuvelvollisen kutsuu muuntorangaistuksen määräämistä koskevaan oikeudenkäyntiin
haastemieslain (505/1986) 1 tai 6 §:ssä mainittu virkamies antamallaan haasteella.
Haasteessa maksuvelvollinen kutsutaan saapumaan tuomioistuimeen vastaamaan syyttäjän
vaatimukseen muuntorangaistuksen määräämisestä ja ilmoitetaan käsittelyajankohta ja -paikka.
Haastetulle on haastamisen yhteydessä ilmoitettava, että asia voidaan ratkaista hänen
poissaolostaan huolimatta ja että hän voi toimittaa kirjallisen vastineensa tuomioistuimelle ennen
asian käsittelyä. (13.5.2011/462)
Haastamisesta on maksuvelvolliselle annettava vahvistetun kaavan mukaiselle lomakkeelle laadittu
haastetodistus, joka sisältää myös tiedot maksamatta olevista sakoista.

26 §
Käsittelypäivän määrääminen
Asian käsittelypäivä on määrättävä siten, että maksuvelvolliselle jää ennen oikeudenkäyntiä
vähintään kuukausi aikaa maksaa muunnettavana oleva sakko.
Jos maksuvelvollinen on jo haastettu muuntorangaistuksen määräämistä koskevaan
oikeudenkäyntiin, hänet saadaan muusta sakosta haastaa samaan oikeudenkäyntiin 1 momentissa
mainittua lyhyemmälläkin ajalla. Oikeudenkäynnissä läsnä olevaan maksuvelvolliseen voidaan ilman
haastamistakin kohdistaa vaatimus muuntorangaistuksen määräämisestä.

27 §
Maksutilaisuuden varaaminen
Maksuvelvolliselle on haastettaessa ilmoitettava mahdollisuudesta maksamalla suorittaa se sakko,
josta hänet haastetaan muuntorangaistuksen määräämistä koskevaan oikeudenkäyntiin. Hänelle on
tilisiirtolomakkeella tai muulla vastaavalla tavalla annettava sakon maksamista ja maksusuorituksen
oikeaa kohdentamista varten tarvittavat tiedot siten kuin valtioneuvoston asetuksella tarkemmin
säädetään. Tiedot on annettava myös siinä tapauksessa, että haastamiselle on laissa säädetty este.

28 § (13.5.2011/462)
Muuntorangaistusvaatimuksesta luopuminen
Syyttäjä saa jättää vaatimatta muuntorangaistuksen määräämistä maksamattoman sakon sijaan, jos
muuntorangaistusta on pidettävä kohtuuttomana tai tarkoituksettomana ottaen huomioon:
1) sakotetun henkilökohtaiset olosuhteet tai terveydentila;
2) sakotetun osallistuminen sosiaali- ja terveydenhuollon toimenpiteisiin; tai
3) sakotetulle muusta rikoksesta tuomittu vankeusrangaistus tai yhdyskuntaseuraamus.
(29.3.2019/604)
Syyttäjä voi rikoslain 2 a luvun 7 §:ssä tai lapsen huoltoa ja tapaamisoikeutta koskevan päätöksen
täytäntöönpanosta annetun lain (619/1996) 26 §:ssä mainituilla perusteilla jättää vaatimatta
muuntorangaistuksen määräämistä maksamattoman uhkasakon sijaan, jollei tärkeä yleinen etu
muuta vaadi.
Jos syyttäjä on päättänyt jättää vaatimatta muuntorangaistusta, hän saa peruuttaa päätöksensä
vain, jos asiassa ilmenneen uuden selvityksen mukaan päätös on perustunut olennaisesti
puutteellisiin tai virheellisiin tietoihin.
Valtakunnansyyttäjällä on oikeus ottaa asia uudelleen ratkaistavaksi siten kuin siitä erikseen
säädetään.

29 §
Alueellisesti toimivaltainen tuomioistuin ja sen kokoonpano
Muuntorangaistuksen määräämistä koskeva asia käsitellään maksuvelvollisen asumis- tai
tapaamispaikan käräjäoikeudessa.
Muuntorangaistuksen määräämistä koskevassa asiassa käräjäoikeus on päätösvaltainen myös, kun
siinä on yksin puheenjohtaja.

30 §
Asian käsittely tuomioistuimessa
Muuntorangaistuksen määräämistä koskeva asia käsitellään rikosasioiden oikeudenkäynnistä
voimassa olevassa järjestyksessä, jollei jäljempänä toisin säädetä.
Muuntorangaistusvaatimuksen esittää syyttäjä. Sakon tuomitsemiseen johtaneen rikosasian
asianomistaja ei ole asianosainen muuntorangaistuksen määräämistä koskevassa
oikeudenkäynnissä. Muuntorangaistuksen määräämisessä tarvittavien tietojen toimittamisesta
syyttäjälle ja syyttäjältä edelleen käräjäoikeudelle säädetään tarkemmin valtioneuvoston
asetuksella. (13.5.2011/462)
Maksuvelvollisen on saavuttava tuomioistuimen käsittelyyn, jos hän haluaa tulla kuulluksi. Jos
maksuvelvollinen on laillista estettä ilmoittamatta poissa, asia voidaan ratkaista hänen
poissaolostaan huolimatta. Maksuvelvollinen voi ennen asian käsittelyä toimittaa kirjallisen
vastineen tuomioistuimen kansliaan. Jos tuomioistuin harkitsee sen soveliaaksi, asian käsittelyssä
voidaan käyttää teknistä tiedonvälitystapaa, jossa käsittelyyn osallistuvilla on puhe- ja näköyhteys
keskenään. (1.6.2018/425)

30 a § (9.12.2005/985)
Ulosottomieheltä hankittava selvitys
Syyttäjän on aiheen ilmetessä omasta aloitteestaan tai tuomioistuimen pyynnöstä hankittava
ulosottomieheltä selvitys maksuvelvollisen taloudellisesta asemasta. (13.5.2011/462)
Ulosottomiehen on toimitettava syyttäjälle ulosottolain 1 luvun 33 §:n 1 momentissa tarkoitetut
asianhallintatiedot sekä 3 luvun 69 §:n ja 70 §:n 1 momentin 3 kohdan mukaisesti ne
maksuvelvollisen taloudellista asemaa koskevat tiedot, jotka lain mukaan saadaan luovuttaa
syyttäjälle sakon muuntorangaistuksen määräämistä varten.
UlosottoL 37/1895 on kumottu L:lla 705/2007, ks. Ulosottokaari 705/2007 1 luku 33 § 1
mom. sekä 3 luku 69 § ja 70 § 1 mom. 3 k.

31 § (1.6.2018/425)
Tuomioistuinkäsittelyn lykkääminen
Tuomioistuin voi lykätä muuntorangaistuksen määräämistä koskevan asian:
1) sakon maksutilanteen selvittämistä varten; tai
2) maksuvelvollisen heikon taloudellisen aseman ja siihen johtaneiden syiden taikka muiden
rikoslain 2 a luvun 6 §:n 1 momentin 3 kohdassa tai 7 §:n 2 kohdassa tarkoitettujen seikkojen
selvittämistä varten.
Käsittelyn tultua lykätyksi 1 momentin 2 kohdassa tarkoitetun syyn vuoksi tuomioistuimen on
ilmoitettava maksuvelvolliselle uusi käsittelyajankohta ja uhka poissaolon varalta. Ilmoittamista
käsittelystä poissa olleelle maksuvelvolliselle ei tarvitse tehdä, jos asiaa lykätään maksutilanteen
selvittämistä varten.

32 §
Tuomioistuimen ratkaisu
Käräjäoikeuden ratkaisu muuntorangaistuksen määräämistä koskevassa asiassa on päätös, jonka
tulee sisältää myös tarpeelliset tiedot käsittelystä, asianosaisista, vaatimuksista, vastauksista,
todistelusta ja tuomioistuimen toimenpiteistä. Päätöksessä voidaan selostus muunnettavana
olevista sakoista korvata luettelolla.
Tuomioistuimen on ilmoitettava muuntorangaistuksen määräämistä koskevasta ratkaisustaan
Oikeusrekisterikeskukselle siten kuin valtioneuvoston asetuksella tarkemmin säädetään.

33 § (13.5.2011/462)
Tuomioistuimen ratkaisun oikaiseminen
Sen lisäksi, mitä oikeudenkäynnistä rikosasioissa annetun lain (689/1997) 11 luvun 9 §:ssä
säädetään, muuntorangaistuksen määränneen käräjäoikeuden on syyttäjän tai
Oikeusrekisterikeskuksen ilmoituksesta oikaistava päätös maksamatta olevaa määrää vastaavaksi,
jos päätöksen julistamisen jälkeen ilmenee, että maksuvelvollinen on ennen julistamista maksanut
osan vankeudeksi muunnetuista sakoista. Jos muutoksenhakutuomioistuin on jo ratkaissut
muuntorangaistuksen määräämistä koskevan asian, sen on tehtävä oikaisu.

34 §
Tuomioistuimen ratkaisun vaikutus perintään
Muuntorangaistuksen määräämisen jälkeen vankeudeksi muunnetun sakon perimistä
ulosottotoimin ei saa jatkaa. Jos muuntorangaistusta ei ole määrätty, perimistä jatketaan.

35 §
Vankeudeksi muunnetun sakon maksaminen
Muuntorangaistus raukeaa, jos muuntorangaistukseen tuomittu ennen muuntorangaistuksen
suorittamisen aloittamista maksaa muunnetuista sakoista suorittamatta olevan rahamäärän
kokonaan. Jos täytäntöön pantavana on useita muuntorangaistuksia, tuomitulla on oikeus maksaa
sakkonsa kokonaan yhdenkin muuntorangaistuksen osalta, jolloin se muuntorangaistus raukeaa.

36 § (1.6.2018/425)
Muuntorangaistuksen täytäntöönpanoon ryhtyminen
Kun muuntorangaistuksen määräämistä koskeva ratkaisu on tullut lainvoimaiseksi tai pantavissa
täytäntöön kuten lainvoimainen tuomio, Oikeusrekisterikeskuksen on lähetettävä maksuvelvolliselle
7 §:ssä tarkoitettu maksukehotus. Ennen muuntorangaistuksen täytäntöönpanoon ryhtymistä
Oikeusrekisterikeskus voi myöntää maksuvelvolliselle maksuaikaa enintään kuusi kuukautta
noudattaen, mitä 14–18 §:ssä säädetään.
Jos maksuvelvollinen ei täytä maksuvelvollisuutta kokonaisuudessaan 1 momentissa tarkoitetussa
maksukehotuksessa asetetussa määräajassa tai 1 momentin nojalla myönnetyn maksuajan
kuluessa, Oikeusrekisterikeskuksen on haettava muuntorangaistuksen täytäntöönpanoa sen
paikkakunnan ulosottomieheltä, jossa muuntorangaistukseen tuomittu asuu tai oleskelee.
Ulosottomiehen on huolehdittava siitä, että tuomittu toimitetaan rangaistuslaitokseen.
Oikeusrekisterikeskuksen on palautettava osittain suoritettu maksu maksuvelvolliselle siten kuin 22
§:ssä säädetään.
Etsintäkuuluttamisesta sekä etsintäkuulutuksen peruuttamisesta ja oikaisemisesta on soveltuvin
osin voimassa, mitä 19 ja 20 §:ssä säädetään.

37 § (29.3.2019/604)
Muuntorangaistuksen täytäntöönpanon lykkääminen
Ulosottomiehen on ennen täytäntöönpanoa tiedusteltava muuntorangaistukseen tuomitulta, onko
hän suorittamassa asevelvollisuutta, reservin kertausharjoituksessa tai palvelemassa aseettomana
tai siviilipalvelusmiehenä taikka onko hänelle myönnetty yksityishenkilön velkajärjestelystä annetun
lain mukainen velkajärjestely. Sama tiedusteluvelvollisuus on poliisimiehellä, joka tapaa sakon
muuntorangaistuksen täytäntöönpanoa varten etsintäkuulutetun henkilön.
Jos etsintäkuulutuksen perusteella tavattu tuomittu ilmoittaa pyytävänsä lykkäystä tai on
hoidettavana päihdehuollon laitoksessa, poliisimiehen on otettava viivytyksettä yhteyttä
ulosottomieheen.
Muuntorangaistuksen täytäntöönpanon lykkäämisestä muissa tapauksissa säädetään erikseen.

4 luku
Menettämisseuraamus
38 §
Menettämisseuraamuksen täytäntöönpano
Kun omaisuuden valtiolle menetetyksi tuomitsemista koskeva ratkaisu on tullut
täytäntöönpanokelpoiseksi, omaisuus on asianomaisen valtion viranomaisen määräyksen
mukaisesti otettava valtion käyttöön, myytävä tai hävitettävä (täytäntöönpanotoimi).
Menettämisseuraamuksen panee täytäntöön poliisilaitos. Täytäntöönpanoa varten tapahtuvasta
omaisuuden haltuun ottamisesta on laadittava pöytäkirja noudattaen soveltuvin osin pakkokeinolain
(806/2011) 7 luvun 12 §:ää. (22.7.2011/816)
Rahamääräisen menettämisseuraamuksen täytäntöönpanoon sovelletaan 2 luvun säännöksiä
saatavan täytäntöönpanosta siltä osin kuin menetetyksi tuomittu rahamäärä ei ole
poliisiviranomaisen hallussa ja tässä luvussa ei toisin säädetä.
Tullirikosasiassa ja rajavartiolaitoksen tutkimassa rikosasiassa määrätyn menettämisseuraamuksen
täytäntöönpanosta on lisäksi voimassa, mitä niistä erikseen säädetään. (19.9.2014/756)

39 §
Kiireelliset toimenpiteet
Jos menetetyksi tuomittu omaisuus on helposti pilaantuvaa, arvoltaan nopeasti alenevaa tai
huomattavia hoitokustannuksia aiheuttavaa tai jos muut vastaavat syyt edellyttävät kiireellisiä
toimenpiteitä, voidaan täytäntöönpanotoimesta määrätä, vaikka menettämisseuraamusta koskeva
ratkaisu ei olekaan täytäntöönpanokelpoinen.

40 §
Myöhemmän ratkaisun vaikutus menettämisseuraamuksen täytäntöönpanoon
Kun on pantu täytäntöön lainvoimaa vailla oleva ratkaisu omaisuuden tai rahamäärän valtiolle
menettämisestä, täytäntöönpano ei myöhemmin annetun ratkaisun vuoksi peräydy ennen sen
lainvoimaiseksi tulemista.

41 § (22.7.2011/816)
Menettämisseuraamuksen täytäntöönpanon hakeminen
Oikeusrekisterikeskuksen tulee hakea menettämisseuraamuksen täytäntöönpanoa valtioneuvoston
asetuksessa säädettävällä tavalla siltä poliisilaitokselta, jonka hallussa menetetyksi tuomittu
omaisuus on tai jonka toimialueella omaisuus muuten on.

42 § (22.12.2009/1407)
Menetetyksi tuomitusta omaisuudesta määrääminen
Menetetyksi tuomittua omaisuutta koskevista täytäntöönpanotoimista määrää Poliisihallitus, joka
voi oikeuttaa poliisilaitoksen määräämään toimenpiteistä. Tulli määrää tullirikosasiassa ja
rajavartiolaitoksen esikunta rajavartiolaitoksen tutkimassa rikosasiassa menetetyksi tuomitun
omaisuuden täytäntöönpanotoimista. (19.9.2014/756)
Täytäntöönpanotoimesta määrääminen käsittää mainittujen toimenpiteiden edellytyksistä ja
menettelytavoista määräämisen siltä osin kuin lailla ei toisin säädetä.

määräämistä koskevaan oikeudenkäyntiin
26 § - Käsittelypäivän määrääminen

Sivun alkuun

43 §
Menetetyksi tuomitun omaisuuden arvioiminen
Valtiolle menetetyksi tuomittu omaisuus on arvioitava ennen kuin täytäntöönpanotoimeen
ryhdytään, jos ratkaisu omaisuuden menettämisestä ei ole tullut lainvoimaiseksi tai kysymys on
kolmannen henkilön oikeudesta ja jos kummassakaan tapauksessa ei asianomaisen viranomaisen ja
omaisuuden omistajan tai kolmannen henkilön kesken ole sovittu omaisuuden arvosta.
Arvioimismenettelystä säädetään tarkemmin valtioneuvoston asetuksella.

44 §
Menettämisseuraamukseen tuomitun kuoleman vaikutus täytäntöönpanoon
Menettämisseuraamukseen tuomitun kuoltua täytäntöönpano on keskeytettävä sen jälkeen, kun
omaisuus on otettu valtion haltuun. Täytäntöönpanoa on jatkettava, jos asianomaiselle
poliisilaitokselle ei neljän kuukauden kuluessa haltuunottamisesta toimiteta todistusta siitä, että
täytäntöönpanon raukeamista koskeva asia on rikoslain 8 luvun 15 §:n mukaisesti saatettu
käräjäoikeuden ratkaistavaksi, tai jos raukeamista koskeva hakemus on lainvoimaisesti hylätty.
(22.7.2011/816)
Jos haltuun otettu omaisuus on sellaista kuin 39 §:ssä säädetään, täytäntöönpanoa on 1 momentin
estämättä jatkettava omaisuuden arvioimisen jälkeen.

45 §
Menettämisseuraamusta koskevan vaatimuksen hylkääminen
Jos tuomioistuin on lainvoimaisella tuomiolla hylännyt omaisuuden menetetyksi tuomitsemista
koskevan vaatimuksen, omaisuus on pyynnöstä palautettava omistajalle tai sille, jolla siihen muuten
on oikeus. Asianomaisella on oikeus saada omaisuudesta korvaus, jos sen palauttaminen ei
täytäntöönpanotoimen suorittamisen tai muun syyn vuoksi ole enää mahdollista.
Oikeusrekisterikeskus vahvistaa 43 §:n mukaiseen arvioon perustuen kirjallisesta hakemuksesta
korvauksen ja suorittaa sen asianomaiselle.
Korvausta koskevaan päätökseen tyytymättömällä on oikeus ajaa kannetta kantajan kotipaikan tai
Helsingin käräjäoikeudessa. Kanne on puhevallan menettämisen uhalla saatettava vireille kuuden
kuukauden kuluessa siitä, kun Oikeusrekisterikeskuksen vahvistama korvaus on suoritettu
asianomaiselle. Vastaajana asiassa on valtio, jota edustaa Oikeusrekisterikeskus.

45 a § (17.5.2013/348)
Eläimen tappamismääräyksen täytäntöönpano
Poliisilaitos panee täytäntöön rikoslain 44 luvun 15 §:n 2 momentissa tarkoitetun eläimen
tappamismääräyksen.
Poliisin on pyydettävä eläinsuojelulain (247/1996) 36 §:ssä tarkoitetulta eläinlääkäriltä virka-apua
eläimen tappamismääräyksen täytäntöönpanemiseksi, jollei asian kiireellisyydestä tai muusta
painavasta syystä muuta johdu.
Täytäntöönpanossa noudatetaan lisäksi soveltuvin osin, mitä tässä laissa säädetään omaisuutta
koskevan menettämisseuraamuksen täytäntöönpanosta.

45 b § (17.5.2013/348)
Verkkoviestin poistamis- ja hävittämismääräyksen täytäntöönpano
Sananvapauden käyttämisestä joukkoviestinnässä annetun lain 22 §:n 3 momentissa tarkoitetun
verkkoviestin poistamis- ja hävittämismääräyksen panee täytäntöön ulosottomies ulosottokaaressa
(705/2007) säädetyssä järjestyksessä.

5 luku
Sakkorekisteri
46 § (5.12.2018/1058)
Sakkorekisterin käyttötarkoitus ja rekisterin tietojen käsittely
Oikeusrekisterikeskus (rekisterinpitäjä) ylläpitää sakkorekisteriä, jota pidetään ja käytetään tässä
laissa säädetyssä järjestyksessä täytäntöön pantavien asioiden täytäntöönpanoa varten.
Sakkorekisterin tietojen käsittelyyn oikeutettuja ovat Oikeusrekisterikeskuksen virkamiehet siltä
osin kuin se on tarpeen heidän virkatehtäviensä suorittamiseksi.
Sen lisäksi, mitä tässä tai muussa laissa säädetään, oikeudesta saada tieto viranomaisen julkisista
asiakirjoista sekä viranomaisen vaitiolovelvollisuudesta, asiakirjojen salassapidosta ja muista tietojen
saantia koskevista yleisten ja yksityisten etujen suojaamiseksi välttämättömistä rajoituksista
säädetään viranomaisten toiminnan julkisuudesta annetussa laissa (621/1999) sekä muusta
henkilötietojen käsittelystä luonnollisten henkilöiden suojelusta henkilötietojen käsittelyssä sekä
näiden tietojen vapaasta liikkuvuudesta ja direktiivin 95/46/EY kumoamisesta (yleinen tietosuojaasetus) annetussa Euroopan parlamentin ja neuvoston asetuksessa (EU) 2016/679, tietosuojalaissa
(1050/2018) sekä henkilötietojen käsittelystä rikosasioissa ja kansallisen turvallisuuden
ylläpitämisen yhteydessä annetussa laissa (1054/2018).

47 §
Sakkorekisterin sisältämät tiedot
Sakkorekisteri sisältää täytäntöönpanotehtävien suorittamista varten seuraavat tiedot:
1) seuraamuksen kohteena olevan henkilön tunniste- ja yhteystiedot henkilötunnus mukaan lukien;
2) seuraamuksen laatu ja määrä;
3) suoritetut täytäntöönpanotoimet ja niiden aika;
4) kertyneet rahamäärät;
5) täytäntöönpanon esteet;
6) muut täytäntöönpanotehtävien suorittamiseksi tarpeelliset tiedot.
Oikeusministeriö antaa tarkemmat määräykset tietojen teknisestä tallettamistavasta.

48 § (5.12.2018/1058)
Rekisterinpitäjän tiedonsaantioikeus
Rekisterinpitäjällä on sakkorekisterin ylläpitämiseksi ja lainmukaisten täytäntöönpanotehtävien
hoitamista varten oikeus saada luonnollisen henkilön nimeä, henkilötunnusta, osoitetta ja kuolemaa
koskevat ja muut vastaavat täytäntöönpanoa varten tarvittavat henkilön tavoittamiseen liittyvät
tiedot väestötietojärjestelmästä ja oikeushenkilöä koskevat vastaavat tiedot asianomaisilta
rekisteriviranomaisilta.

49 § (5.12.2018/1058)
49 § on kumottu L:lla 5.12.2018/1058.

50 §
Sakkorekisterin tietojen salassapito ja luovuttaminen
Sakkorekisterin sisältämät rikokseen ja rikosoikeudelliseen seuraamukseen liittyvät tiedot on
pidettävä salassa. Mainittujen tietojen käsittelyssä rekisterinpitäjän on noudatettava erityistä
huolellisuutta sekä varmistettava rekisterin teknisen ja organisatorisen suojaustason riittävyys.
Oikeusrekisterikeskus saa salassapitovelvollisuuden estämättä pyynnöstä luovuttaa tietoja niille,
joiden oikeudesta mainittujen tietojen saamiseen säädetään erikseen lailla. Tietoja ei saa luovuttaa
enää sen jälkeen, kun kolme vuotta on kulunut lainvoimaisen tuomion tai muun lopullisen
viranomaisratkaisun julistamisesta tai antamisesta.
Oikeusrekisterikeskus saa lisäksi luovuttaa salassa pidettäviä tietoja tämän lain mukaisten
täytäntöönpanotehtävien suorittamista varten ulosotto-, poliisi- ja vankeinhoitoviranomaisille sekä
25 §:n 1 momentin mukaisille haastamiseen oikeutetuille virkamiehille.

51 §
Sakkorekisterin tietojen luovuttamismenettely
Tiedot sakkorekisteristä luovutetaan sakkorekisterin otteella, joka sisältää kaikki ne tiedot, joiden
saamiseen pyynnön esittäjällä on oikeus. Tiedot voidaan luovuttaa myös teknisen käyttöyhteyden
välityksellä.
Jos pyynnön kohteena olevasta ei ole talletettu 1 momentissa tarkoitettuja tietoja, sakkorekisterin
otteen on sisällettävä ilmoitus siitä.

52 § (17.5.2013/348)
Tietojen poistaminen sakkorekisteristä
Sakkorekisterin sisältämät tiedot poistetaan viiden vuoden kuluttua siitä, kun niitä koskevan tässä
laissa tarkoitetun seuraamuksen täytäntöönpano on päättynyt.

6 luku
Erinäiset säännökset
53 §
Itseperintään liittyvä tuomioistuinmenettely
Jos valtion viranomainen ottaa huolehtiakseen sille tuomittavan vahingonkorvauksen tai
oikeudenkäyntikulujen korvauksen perimisestä, siitä on ennen oikeudenkäynnin päättymistä
ilmoitettava asianmukaisella tavalla rikosasiaa ensimmäisenä oikeusasteena käsittelevälle
tuomioistuimelle. Jos korvausvaatimus hylätään alemmassa tuomioistuimessa, ilmoitus voidaan
tehdä muutoksenhakutuomioistuimelle. Ilmoitusta ei voida tehdä enää myöhemmin.
Tuomioistuimen on tarvittaessa otettava selvää, periikö oikeudenkäynnissä valtion puhevaltaa
käyttävä viranomainen korvauksen itse, ja ratkaisussaan mainittava tuomioistuimelle tehdystä
itseperintäilmoituksesta.

53 a § (5.12.2018/1058)
Rangaistussäännökset
Rangaistus tietosuojarikoksesta säädetään rikoslain 38 luvun 9 §:ssä.

54 §
Tarkemmat säännökset
Viranomaisten keskinäisestä ilmoitusvelvollisuudesta ja asioiden selvittämisestä sekä
täytäntöönpanotoimenpiteiden kirjaamisesta ja niistä ilmoittamisesta säädetään tarkemmin
valtioneuvoston asetuksella.
Täytäntöönpanossa tarvittavien lomakkeiden kaavat vahvistaa oikeusministeriö.

7 luku
Voimaantulosäännökset
55 §
Voimaantulo
Tämä laki tulee voimaan 1 päivänä lokakuuta 2002.
Tällä lailla kumotaan sakkorangaistuksen täytäntöönpanosta 20 päivänä kesäkuuta 1963 annettu
laki (318/1963) ja sakkorangaistuksen täytäntöönpanosta 23 päivänä toukokuuta 1969 annettu
asetus (321/1969) niihin myöhemmin tehtyine muutoksineen sekä rangaistuksen
täytäntöönpanosta 19 päivänä joulukuuta 1889 annetun lain (39/1889) 6 luvun 1–10, 10 a ja 11–
13 § sekä 14 §:n 1 momentti, sellaisina kuin ne ovat 6 luvun 1 § laeissa 595/1977 ja 744/1995, 2 ja
3 § mainitussa laissa 595/1977 sekä laissa 972/2001, 4–7 sekä 9, 10 ja 11 § mainitussa laissa
595/1977, 8 § viimeksi mainitussa laissa ja laissa 651/1986, 10 a § laissa 555/1999, 12 § laissa
1076/1979 ja mainitussa laissa 555/1999 sekä 13 § ja 14 §:n 1 momentti mainitussa laissa
651/1986.
Ennen tämän lain voimaantuloa voidaan ryhtyä sen täytäntöönpanon edellyttämiin toimiin.

56 §
Siirtymäsäännökset
Tätä lakia sovelletaan jäljempänä säädetyin poikkeuksin myös niiden seuraamusten
täytäntöönpanoon, jotka ovat tulleet täytäntöönpanokelpoisiksi ennen lain voimaantuloa.
Ennen tämän lain voimaantuloa täytäntöönpanokelpoiseksi tulleesta sakosta ei saa ulosmitata
sakkorangaistuksen täytäntöönpanosta annetun lain 9 §:n 1 momentissa tarkoitettua asuntoa.
Ennen tämän lain voimaantuloa vireille tulleen maksuaikaa koskevan pyynnön käsittelee sen saanut
viranomainen, jos sillä lain voimaan tullessa voimassa olleiden säännösten mukaan on toimivalta
ratkaista maksuaikaa koskeva asia.
Omaisuuteen ja poliisin hallussa olevaan rahamäärään kohdistuvan menettämisseuraamuksen
täytäntöönpanoasiat lakkaavat olemasta vireillä ulosottoviranomaisissa tämän lain tullessa voimaan.
Jos menetetyksi tuomittu omaisuus on tuolloin ulosottomiehen hallussa, hänen tulee suorittaa
täytäntöönpano loppuun tämän lain voimaan tullessa voimassa olleiden säännösten mukaisesti.
HE 218/2001

, LaVM 9/2002, EV 72/2002

Muutossäädösten voimaantulo ja soveltaminen:
23.9.2005/772:
Tämä laki tulee voimaan 1 päivänä lokakuuta 2006.
HE 263/2004

, LaVM 10/2005, PeVL 20/2005, EV 98/2005

9.12.2005/985:
Tämä laki tulee voimaan 1 päivänä tammikuuta 2006.
HE 76/2005

, LaVM 12/2005, EV 121/2005

22.12.2005/1164:
Tämä laki tulee voimaan 1 päivänä huhtikuuta 2006.
HE 77/2005

, YmVM 15/2005, EV 147/2005

29.12.2005/1206:
Tämä laki tulee voimaan 1 päivänä tammikuuta 2006.
HE 192/2005

, LaVM 16/2005, EV 186/2005

31.3.2006/248:
Tämä laki tulee voimaan 1 päivänä lokakuuta 2006.
HE 271/2004

, LaVM 1/2006, EV 6/2006

8.12.2006/1100:
Tämä laki tulee voimaan 1 päivänä tammikuuta 2007.
HE 106/2006

, LaVM 15/2006, EV 157/2006

2.3.2007/232:
Tämä laki tulee voimaan 22 päivänä maaliskuuta 2007.
HE 142/2006 , LaVM 28/2006, EV 289/2006, Neuvoston puitepäätös 2005/214/YOS; EUVL
N:o L 76, 22.3.2005, s. 16

28.3.2008/167:
Tämä laki tulee voimaan 1 päivänä huhtikuuta 2008.
HE 6/2008

, LaVM 4/2008, EV 14/2008

11.4.2008/224:
Tämä laki tulee voimaan 24 päivänä marraskuuta 2008.
HE 47/2007 , LaVM 3/2008, EV 7/2008, Neuvoston puitepäätös 2006/783/YOS; EUVL N:o L
328, 24.11.2006, s. 59

22.12.2009/1407:
Tämä laki tulee voimaan 1 päivänä tammikuuta 2010.
Ennen tämän lain voimaantuloa voidaan ryhtyä lain täytäntöönpanon edellyttämiin toimenpiteisiin.
HE 161/2009

, HaVM 18/2009, EV 205/2009

14.5.2010/379:
Tämä laki tulee voimaan 1 päivänä joulukuuta 2010.
Ennen kuin korkein oikeus on liittynyt oikeushallinnon valtakunnalliseen tietojärjestelmään, se
toimittaa 4 §:ssä tarkoitetut tiedot lähettämällä päätöksestään jäljennöksen
Oikeusrekisterikeskukselle, jollei oikeusministeriön asetuksella säädetä tietojen toimittamisesta
muulla tavoin.
HE 102/2009

, LaVM 2/2010, EV 21/2010

27.8.2010/757:
Tämän lain voimaantulosta säädetään erikseen lailla.
Tämä laki on voimassa L:n 983/2016 mukaisesti 1.12.2016 alkaen.
HE 94/2009

, LaVM 9/2010, EV 84/2010

26.11.2010/1006:
Tämä laki tulee voimaan 3 päivänä joulukuuta 2010.
HE 195/2010

, LiVM 15/2010, EV 175/2010

14.1.2011/16:
Tämä laki tulee voimaan 1 päivänä maaliskuuta 2011.
HE 97/2010

, LaVM 18/2010, EV 170/2010

13.5.2011/462:
Tämä laki tulee voimaan 17 päivänä toukokuuta 2011.
HE 286/2010

, LaVM 34/2010, EV 311/2010

22.7.2011/816:
Tämä laki tulee voimaan 1 päivänä tammikuuta 2014.
HE 222/2010

, LaVM 44/2010, EV 374/2010

20.7.2012/453:
Tämä laki tulee voimaan 1 päivänä elokuuta 2012.
HE 3/2012 , HaVM 14/2012, EV 69/2012, Euroopan Parlamentin ja Neuvoston direktiivi
2009/52/EY (32009L0052); EUVL N:o L 168, 30.6.2009, s. 24

17.5.2013/348:
Tämä laki tulee voimaan 1 päivänä kesäkuuta 2013.
HE 2/2013

, LaVM 4/2013, EV 36/2013

30.8.2013/659:
Tämä laki tulee voimaan 1 päivänä tammikuuta 2014.
HE 23/2013

, TaVM 16/2013, PeVL 14/2013, EV 82/2013

28.3.2014/257:
Tämä laki tulee voimaan 1 päivänä toukokuuta 2014.
HE 30/2013

, HaVM 5/2014, EV 15/2014

19.9.2014/756:
Tämä laki tulee voimaan 1 päivänä lokakuuta 2014.
HE 220/2013

, HaVM 19/2014, EV 83/2014

19.12.2014/1193:
Tämä laki tulee voimaan 1 päivänä tammikuuta 2015.
HE 107/2014

, PeVL 28/2014, MmVM 17/2014, EV 170/2014

22.5.2015/671:
Tämä laki tulee voimaan samana päivänä kuin sakon ja rikesakon määräämisestä annettu laki
(754/2010).
Tämä laki on voimassa L:n 983/2016 mukaisesti 1.12.2016 alkaen.
HE 293/2014

, LaVM 32/2014, EV 347/2014

17.6.2016/451:
Tämä laki tulee voimaan 18 päivänä kesäkuuta 2016.
HE 39/2016 , TyVM 3/2016, EV 68/2016, Euroopan parlamentin ja neuvoston direktiivi
2014/67/EU (32014L0067); EUVL N:o L 159, 28.5.2014, s. 11, Euroopan parlamentin ja
neuvoston direktiivi 2014/67/EU (32014L0054); EUVL N:o L 128, 30.4.2014, s. 8, Euroopan
parlamentin ja neuvoston direktiivi 96/71/EY (31996L0071); EYVL N:o L 18, 21.1.1997, s. 1

28.6.2017/470:
Tämä laki tulee voimaan 3 päivänä heinäkuuta 2017.
HE 228/2016

, HaVM 8/2017, EV 57/2017

28.12.2017/1107:
Tämä laki tulee voimaan 1 päivänä maaliskuuta 2018.
HE 100/2017

, StVM 24/2017, SuVM 1/2017, EV 186/2017

1.6.2018/425:
Tämä laki tulee voimaan 1 päivänä tammikuuta 2019.
Ennen tämän lain voimaantuloa vireillä olevaan muuntorangaistusasiaan sovelletaan tämän lain
voimaan tullessa voimassa olleita säännöksiä.
HE 200/2017

, LaVM 2/2018, EV 31/2018

5.12.2018/1052:
Tämä laki tulee voimaan 1 päivänä tammikuuta 2019.
HE 9/2018 , HaVM 13/2018, EV 108/2018, Euroopan parlamentin ja neuvoston asetus (EU) N:o
679/2016 (32016R0679); EUVL L 119, 4.5.2016, s. 1

5.12.2018/1058:
Tämä laki tulee voimaan 1 päivänä tammikuuta 2019.
HE 31/2018 , HaVM 14/2018, EV 113/2018, Euroopan parlamentin ja neuvoston direktiivi
2016/680/EU (320160680); EUVL L 119, 4.5.2016, s. 89

15.3.2019/301:
Tämä laki tulee voimaan 20 päivänä maaliskuuta 2019.
HE 277/2018

, TaVM 32/2018, EV 243/2018

26.4.2019/601:
Tämä laki tulee voimaan 1 päivänä heinäkuuta 2019.
HE 172/2018

, MmVM 22/2018, EV 235/2018

29.3.2019/604:
Tämä laki tulee voimaan 1 päivänä tammikuuta 2021.
HE 178/2018

, LaVM 16/2018, EV 245/2018

10.5.2019/632:
Tämä laki tulee voimaan 1 päivänä kesäkuuta 2019.
HE 242/2018

, HaVM 39/2018, PeVL 51/2018, EV 318/2018

10.5.2019/659:
Tämä laki tulee voimaan 1 päivänä kesäkuuta 2019.
HE 55/2018 , HaVM 42/2018, PeVL 29/2018, EV 310/2018, Euroopan parlamentin ja neuvoston
direktiivi 2016/681/EU (32016L0681); EUVL L 119, 4.5.2016, s. 132

29.11.2019/1111:
Tämä laki tulee voimaan 14 päivänä joulukuuta 2019.
HE 11/2019

, MmVM 1/2019, EV 17/2019

19.12.2019/1285:
Tämä laki tulee voimaan 20 päivänä joulukuuta 2019.
HE 56/2019 , MmVM 3/2019, EV 52/2019, Euroopan parlamentin ja neuvoston asetus (EU) N:o
2017/625 (32017R0625); EUVL N:o L 95, 7.4.2017, s. 1–142, Euroopan parlamentin ja neuvoston
asetus (EU) N:o 2013/576 (32013R0576); EUVL N:o L 178, 28.6.2013, s. 1–26

9.7.2020/570:
Tämä laki tulee voimaan 15 päivänä heinäkuuta 2020.
HE 54/2019

, HE 10/2020

, TaVM 13/2020, EV 81/2020

27.11.2020/900:
Tämä laki tulee voimaan 19 päivänä joulukuuta 2020.
HE 102/2020 , LaVM 7/2020, EV 123/2020, Euroopan parlamentin ja neuvoston asetus (EU)
2018/1805 (32018R1805); EUVL L 303, 28.11.2018, s. 1

17.12.2020/1042:
Tämä laki tulee voimaan 11 päivänä tammikuuta 2021.
HE 17/2020

, LiVM 9/2020, EV 144/2020

30.12.2020/1265:
Tämä laki tulee voimaan 1 päivänä tammikuuta 2021.
HE 200/2020

, MmVM 13/2020, EV 201/2020

15.1.2021/94:
Tämä laki tulee voimaan 1 päivänä maaliskuuta 2021.
HE 177/2020 , LiVM 19/2020, EV 215/2020, Euroopan parlamentin ja neuvoston asetus (EU)
N:o 2018/858 (32018L0858); EUVL L 151, 14.6.2018, s. 1, Euroopan parlamentin ja neuvoston
direktiivi 2014/47/EU (32014L0047); EUVL L 127, 29.4.2014, s. 134, Euroopan parlamentin ja
neuvoston direktiivi 2014/45/EU (32014L0045); EUVL L 127, 29.4.2014, s. 51, Euroopan
parlamentin ja neuvoston asetus (EU) N:o 168/2013 (32013L0168); EUVL L 60, 2.3.2013, s. 52,
Euroopan parlamentin ja neuvoston asetus (EU) N:o 167/2013 (32013L0167); EUVL L 60,
2.3.2013, s. 1, Euroopan parlamentin ja neuvoston direktiivi 2002/85/EY (32002L0085); EUVL L
327, 4.2.2002, s. 8, Neuvoston direktiivi 1999/37/EY (31999L0037); EYVL L 138, 1.6.1999, s. 57

29.1.2021/118:
Tämä laki tulee voimaan 1 päivänä marraskuuta 2021. Lain 1 §:n 2 momentti tulee kuitenkin
voimaan 15 päivänä maaliskuuta 2021.
HE 199/2020

, MmVM 16/2020, EV 223/2020

9.4.2021/298:
Tämä laki tulee voimaan 21 päivänä huhtikuuta 2021.
HE 3/2021

, MmVM 1/2021, EV 24/2021

OLET TÄSSÄ: Finlex › Lainsäädäntö › Ajantasainen lainsäädäntö › Vuosi 2002 › 9.8.2002/672

LAINSÄÄDÄNTÖ
Ajantasainen
lainsäädäntö
Säädökset alkuperäisinä
Sähköinen
säädöskokoelma
Säädösmuutosten
hakemisto

OIKEUSKÄYTÄNTÖ
Korkein oikeus
Korkein hallinto-oikeus
Hovioikeudet
Hallinto-oikeudet
Markkinaoikeus
Työtuomioistuin

Säädöskäännökset

Vakuutusoikeus

Saamenkieliset
säädökset

Eurooppa-tuomioistuimet
Oikeuskäytäntö
kirjallisuudessa

VIRANOMAISET
Viranomaisten
määräyskokoelmat
Työehtosopimukset
Valtioneuvoston
oikeuskansleri
Tietosuojalautakunta
Tietosuojavaltuutettu

VALTIOSOPIMUKSET
Valtiosopimukset
Valtiosopimukset
viitetietokanta
Sähköinen sopimussarja

HALLITUKSEN
ESITYKSET
Hallituksen esitykset
JULKAISUT
Lainvalmistelun
prosessiopas
Hallituksen esitysten
laatimisohjeet
Lainkirjoittajan opas

FINLEX®
Uutisarkisto
RSS-syötteet
Ohjeita
Palaute
Käyttöehdot
Saavutettavuusseloste
Sivukartta

Yhdenvertaisuuden
arviointi
Säädösvalmistelun
kuulemisopas
Kokeilulakiopas

Finlex ® on oikeusministeriön omistama oikeudellisen aineiston julkinen ja maksuton Internet-palvelu.
Finlexin sisällön tuottaa ja sitä ylläpitää Edita Publishing Oy. Oikeusministeriö tai Edita eivät vastaa tietokantojen sisällössä
mahdollisesti esiintyvistä virheistä, niiden käytöstä käyttäjälle aiheutuvista välittömistä tai välillisistä vahingoista tai Internettietoverkossa esiintyvistä käyttökatkoista tai muista häiriöistä.

