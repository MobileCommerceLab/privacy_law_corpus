!
Izlash

×

Ру

Ўз

O‘z|Ру

"

×

O‘zbekiston Respublikasi Axborot
texnologiyalari va
kommunikatsiyalarini rivojlantirish
vazirligi hamda O‘zbekiston
Respublikasi Axborot texnologiyalari
va kommunikatsiyalarini rivojlantirish
vazirligi huzuridagi Aloqa,
axborotlashtirish va
telekommunikatsiya texnologiyalari
sohasida nazorat bo‘yicha inspeksiya
to‘g‘risidagi nizomlarni tasdiqlash
haqida
1-ILOVA
O‘zbekiston Respublikasi Axborot
texnologiyalari va
kommunikatsiyalarini rivojlantirish
vazirligi to‘g‘risida NIZOM
1-bob. Umumiy qoidalar
2-bob. Vazirlikning tuzilmasi
3-bob. Vazirlikning vazifalari va
funksiyalari
1-§. Vazirlikning vazifalari va
funksiyalari
2-§. Vazirlik markaziy apparatining
vazifalari va funksiyalari
3-§ . Vazirlikning Qoraqalpog‘iston
Respublikasi, viloyatlar va
Toshkent shahridagi hududiy
boshqarmalarining vazifalari va
funksiyalari
4-bob. Vazirlik va Vazirlikning
Qoraqalpog‘iston Respublikasi,
viloyatlar va Toshkent shahridagi
hududiy boshqarmalarining
huquqlari hamda javobgarligi
1-§. Vazirlikning huquqlari va
javobgarligi
2-§. Vazirlik markaziy apparatining
huquqlari va javobgarligi
3-§. Vazirlikning Qoraqalpog‘iston
Respublikasi, viloyatlar va
Toshkent shahridagi hududiy
boshqarmalarining huquqlari va
javobgarligi
5-bob. Vazirlik rahbarlarining
asosiy funksional vazifalari
6-bob. Vazirlik rahbarlarining
javobgarligi
7-bob. Vazirlik faoliyatini tashkil
qilish
1-§. Vazirlik rahbariyati
2-§. Vazirlik markaziy apparati
tarkibiy bo‘linmalarining uning
hududiy boshqarmalari bilan
o‘zaro hamkorlik qilish tartibi
3-§. Vazirlikning davlat va xo‘jalik
boshqaruvi boshqa organlari,
mahalliy davlat hokimiyati
organlari va boshqa tashkilotlar
bilan o‘zaro hamkorlik qilish tartibi
4-§. Vazirlikning hay’ati, boshqa
kengash, maslahat, ekspert
organlari
8-bob. Vazirlik faoliyatining
samaradorligi va natijadorligini
baholash mezonlari va ish
indikatorlari
9-bob. Vazirlikni moliyalashtirish
va moddiy-texnik ta’minlash, uning
xodimlari mehnatiga haq to‘lash
va ularni moddiy rag‘batlantirish
10-bob. Vazirlikning O‘zbekiston
Respublikasi Vazirlar Mahkamasi,
O‘zbekiston Respublikasi
Prezidenti Administratsiyasining
tegishli tarkibiy bo‘linmalari va
O‘zbekiston Respublikasi
Prezidenti oldida hisobot berishi
11-bob. Yakunlovchi qoida
2-ILOVA
O‘zbekiston Respublikasi Axborot
texnologiyalari va
kommunikatsiyalarini rivojlantirish
vazirligi huzuridagi Aloqa,
axborotlashtirish va
telekommunikatsiya
texnologiyalari sohasida nazorat
bo‘yicha inspeksiya to‘g‘risida
NIZOM
I-bob. Umumiy qoidalar
2-bob. Inspeksiya tuzilmasi
3-bob. Inspeksiyaning, markaziy
apparat va hududiy
inspeksiyalarning vazifalari va
funksiyalari
1-§. Inspeksiyaning vazifa va
funksiyalari
2-§. Inspeksiya markaziy
apparatining vazifalari va
funksiyalari
3-§. Qoraqalpog‘iston
Respublikasi, viloyatlar va
Toshkent shahar hududiy
inspeksiyalarining vazifalari va
funksiyalari
4-bob. Inspeksiya va hududiy
inspeksiyalarning huquqlari va
javobgarligi
1-§. Inspeksiyaning huquqlari va
javobgarligi
2-§. Inspeksiya markaziy
apparatining huquqlari va
javobgarligi
3-§. Qoraqalpog‘iston
Respublikasi, viloyatlar va
Toshkent shahar hududiy
inspeksiyalarning huquqlari va
javobgarligi
5-bob. Inspeksiya rahbarlarining
asosiy funksional vazifalari
6-bob. Inspeksiya rahbarlarining
mas’uliyati
7-bob. Inspeksiya faoliyatini
tashkil etish
1-§. Inspeksiyaga rahbarlik qilish
2-§. Inspeksiya markaziy apparati
bo‘linmalarining hududiy
inspeksiyalar bilan o‘zaro
hamkorlik qilish tartibi
3-§. Inspeksiyaning davlat va
xo‘jalik boshqaruvi boshqa
organlari, mahalliy davlat
hokimiyati organlari va boshqa
tashkilotlar bilan hamkorlik qilish
tartibi
8-bob. Inspeksiya faoliyatining
samaradorligi va natijadorligini
baholash mezonlari hamda
ko‘rsatkichlari
9-bob. Inspeksiya faoliyatini
moliyalashtirish va moddiy-texnik
ta’minlash, uning xodimlari
mehnatiga haq to‘lash va ularni
moddiy rag‘batlantirish
10-bob. Inspeksiyaning Vazirlik
oldida hisobot berishi
11-bob. Yakunlovchi qoida
3-ILOVA
O‘zbekiston Respublikasi Axborot
texnologiyalari va
kommunikatsiyalarini rivojlantirish
vazirligi huzuridagi Aloqa,
axborotlashtirish va
telekommunikatsiya
texnologiyalari sohasida nazorat
bo‘yicha inspeksiyaning
TUZILMASI
3a-ILOVA
O‘zbekiston Respublikasi Axborot
texnologiyalari va
kommunikatsiyalarini rivojlantirish
vazirligi huzuridagi Aloqa,
axborotlashtirish va
telekommunikatsiya
texnologiyalari sohasida nazorat
bo‘yicha hududiy
inspeksiyalarning NAMUNAVIY
TUZILMASI
4-ILOVA
O‘zbekiston Respublikasi
Hukumatining o‘z kuchini
yo‘qotgan deb e’tirof etilayotgan
ayrim qarorlari RO‘YXATI

#

$

%



318 01.05.2018

O‘ZBEKISTON RESPUBLIKASI VAZIRLAR MAHKAMASINING
QARORI
O‘ZBEKISTON RESPUBLIKASI AXBOROT TEXNOLOGIYALARI VA KOMMUNIKATSIYALARINI
RIVOJLANTIRISH VAZIRLIGI HAMDA O‘ZBEKISTON RESPUBLIKASI AXBOROT TEXNOLOGIYALARI VA
KOMMUNIKATSIYALARINI RIVOJLANTIRISH VAZIRLIGI HUZURIDAGI ALOQA, AXBOROTLASHTIRISH VA
TELEKOMMUNIKATSIYA TEXNOLOGIYALARI SOHASIDA NAZORAT BO‘YICHA INSPEKSIYA TO‘G‘RISIDAGI
NIZOMLARNI TASDIQLASH HAQIDA
O‘zbekiston Respublikasi Prezidentining “Axborot texnologiyalari va kommunikatsiyalari sohasini yanada
takomillashtirish chora-tadbirlari to‘g‘risida” 2018-yil 19-fevraldagi PF-5349-son Farmoniga hamda O‘zbekiston Respublikasi
Prezidentining “O‘zbekiston Respublikasi Axborot texnologiyalari va kommunikatsiyalarini rivojlantirish vazirligi faoliyatini
tashkil etish to‘g‘risida” 2018-yil 19-fevraldagi PQ-3549-son qaroriga muvofiq, shuningdek, axborot texnologiyalari va
kommunikatsiyalari sohasida davlat boshqaruvini yanada takomillashtirish maqsadida Vazirlar Mahkamasi qaror qiladi:
1. Quyidagilar:
O‘zbekiston Respublikasi Axborot texnologiyalari va kommunikatsiyalarini rivojlantirish vazirligi to‘g‘risidagi nizom 1ilovaga muvofiq;
O‘zbekiston Respublikasi Axborot texnologiyalari va kommunikatsiyalarini rivojlantirish vazirligi huzuridagi Aloqa,
axborotlashtirish va telekommunikatsiya texnologiyalari sohasida nazorat bo‘yicha inspeksiya to‘g‘risidagi nizom 2-ilovaga
muvofiq;
O‘zbekiston Respublikasi Axborot texnologiyalari va kommunikatsiyalarini rivojlantirish vazirligi huzuridagi Aloqa,
axborotlashtirish va telekommunikatsiya texnologiyalari sohasida nazorat bo‘yicha inspeksiyaning hamda hududiy
inspeksiyalarning tuzilmalari 3 va 3a-ilovalarga muvofiq tasdiqlansin.
2. O‘zbekiston Respublikasi Hukumatining 4-ilovaga muvofiq ayrim qarorlari o‘z kuchini yo‘qotgan deb hisoblansin.
3. Vazirliklar va idoralar o‘zlari qabul qilgan normativ-huquqiy hujjatlarni bir oy muddatda ushbu qarorga
muvofiqlashtirsinlar.
4. Mazkur qarorning bajarilishini nazorat qilish O‘zbekiston Respublikasi Axborot texnologiyalari va
kommunikatsiyalarini rivojlantirish vaziri A.I. Axmedxadjayev zimmasiga hamda O‘zbekiston Respublikasi Vazirlar
Mahkamasining Axborot tizimlari va telekommunikatsiyalarni rivojlantirish masalalari axborot-tahlil departamentiga yuklansin.
O‘zbekiston Respublikasining Bosh vaziri A. ARIPOV
Toshkent sh.,
2018-yil 1-may,
318-son
Vazirlar Mahkamasining 2018-yil 1-maydagi
318-son qaroriga
1-ILOVA

O‘zbekiston Respublikasi Axborot texnologiyalari va kommunikatsiyalarini rivojlantirish vazirligi to‘g‘risida
NIZOM
1-bob. Umumiy qoidalar
1. Ushbu Nizom O‘zbekiston Respublikasi Axborot texnologiyalari va kommunikatsiyalarini rivojlantirish vazirligining
(keyingi o‘rinlarda Vazirlik deb ataladi) maqomi, asosiy vazifalari, funksiyalari, huquqlari va faoliyatining tashkiliy asoslarini
belgilaydi.
2. Vazirlik axborot texnologiyalari va kommunikatsiyalari sohasidagi davlat boshqaruv organi hisoblanadi.
Vazirlik O‘zbekiston Respublikasi Vazirlar Mahkamasiga bo‘ysunadi.
3. Vazirlik o‘z faoliyatida O‘zbekiston Respublikasi Konstitutsiyasi va qonunlariga, O‘zbekiston Respublikasi Oliy
Majlisi palatalarining qarorlariga, O‘zbekiston Respublikasi Prezidentining farmonlari, qarorlari va farmoyishlariga, O‘zbekiston
Respublikasi Vazirlar Mahkamasining qarorlari va farmoyishlariga, shuningdek, ushbu Nizomga va boshqa qonun hujjatlariga amal
qiladi.
4. Vazirlik:
a) quyidagilar:
axborotlashtirish, elektron hukumat, elektron tijorat, elektron raqamli imzodan foydalanish, telekommunikatsiyalar va
pochta aloqasi sohasida;
O‘zbekiston Respublikasi Telekommunikatsiyalar tarmoqlarini boshqarish tizimini shakllantirish va uning samarali
faoliyatini ta’minlovchi;
O‘zbekiston Respublikasi hududida xorijiy ommaviy axborot vositalarining teleradio mahsulotlar tarqatilishi sohasida
maxsus vakolatli organ;
b) telekommunikatsiyalar sohasidagi litsenziyalovchi organ;
v) Radiochastotalar bo‘yicha Respublika kengashining ishchi organi hisoblanadi hamda uning faoliyatini tashkiliy-texnik,
normativ-huquqiy jihatdan ta’minlash, muvofiqlashtirish, materiallarni ishlab chiqish va tayyorlashga doir joriy tezkor ishlarni
bajaradi;
g) radiochastota organi hisoblanadi;
d) Xalqaro elektraloqa ittifoqida, Butunjahon pochta ittifoqida hamda axborot texnologiyalari va kommunikatsiyalari
sohasidagi boshqa xalqaro tashkilotlarda O‘zbekiston Respublikasi manfaatlarini ifodalash vakolati berilgan organ hisoblanadi.
5. Vazirlikning elektromagnit moslashuv va radiochastota spektri monitoringini ta’minlash bo‘yicha radiochastota organi
sifatidagi funksiyasini “Elektromagnit moslashuv markazi” davlat unitar korxonasi bajaradi.
6. Vazirlikning o‘z vakolatlari doirasida qabul qilingan qarorlari davlat va xo‘jalik boshqaruvi organlari, mahalliy davlat
hokimiyati organlari, boshqa tashkilotlar va ularning mansabdor shaxslari, shuningdek, yuridik va jismoniy shaxslar tomonidan
bajarilishi majburiy hisoblanadi.
7. Vazirlik “O‘zbekiston pochtasi” aksiyadorlik jamiyati va “O‘zbektelekom” aksiyadorlik kompaniyasining ustav
fondlaridagi aksiyalar davlat paketlari bo‘yicha aksiyador huquqini amalga oshiradi.
8. Vazirlik va uning tuzilmasiga kiradigan tashkilotlar yuridik shaxslar hisoblanadi, O‘zbekiston Respublikasi Davlat gerbi
tasviri tushirilgan va o‘z nomi davlat tilida yozilgan muhr va blankalarga, mustaqil balansga, O‘zbekiston Respublikasi Moliya
vazirligi G‘aznachiligida shaxsiy g‘azna hisobvaraqlariga, bank hisobraqamlariga, shu jumladan chet valyutasidagi
hisobraqamlariga ega.
9. Vazirlikning rasmiy nomi:
a) davlat tilida:
to‘liq nomi — O‘zbekiston Respublikasi Axborot texnologiyalari va kommunikatsiyalarini rivojlantirish vazirligi,
qisqartmasi — Axborot texnologiyalari vazirligi;
b) rus tilida:
to‘liq nomi — Ministerstvo po razvitiyu informatsionnix texnologiy i kommunikatsiy Respubliki Uzbekistan, qisqartmasi
— Mininfokom;
v) ingliz tilida:
to‘liq nomi — Ministry for development of information technologies and communications of the Republic of Uzbekistan,
qisqartmasi — MITC.
10. Vazirlikning joylashgan joyi: Toshkent shahri, 100047, Amir Temur shoh ko‘chasi, 4.
2-bob. Vazirlikning tuzilmasi
11. Vazirlik tuzilmasiga quyidagilar kiradi:
Vazirlikning markaziy apparati;
Vazirlikning Qoraqalpog‘iston Respublikasi, viloyatlar va Toshkent shahridagi hududiy boshqarmalari;
Aloqa, axborotlashtirish va telekommunikatsiya texnologiyalari sohasida nazorat bo‘yicha inspeksiya;
“Elektron hukumat” tizimini rivojlantirish markazi” davlat muassasasi;
“UZINFOCOM davlat axborot xizmatlarini yaratish va qo‘llab-quvvatlash bo‘yicha yagona integrator” MChJ;
“Axborot xavfsizligi va jamoat tartibini ta’minlashga ko‘maklashish markazi” davlat muassasasi;
“UNICON.UZ” Fan-texnika va marketing tadqiqotlari markazi” DUK;
“Elektromagnit moslashuv markazi” DUK;
“O‘zbekiston telekommunikatsiya tarmoqlarini boshqarish respublika markazi” DUK;
“ALOQALOYINA” DUK;
“Radioaloqa, radioeshittirish va televideniye markazi” DUK;
“Respublika maxsus aloqa uzeli” DUK;
Axborot-kommunikatsiya texnologiyalarini rivojlantirish jamg‘armasi;
Davlat feldyegerlik xizmati;
Oldingi tahrirga qarang.
(11-bandning o‘n oltinchi xatboshisi O‘zbekiston Respublikasi Vazirlar Mahkamasining 2019-yil 6-dekabrdagi 973-sonli qaroriga
asosan chiqarilgan — Qonun hujjatlari ma’lumotlari milliy bazasi, 07.12.2019-y., 09/19/973/4123-son)

Muhammad al-Xorazmiy nomidagi Toshkent axborot texnologiyalari universiteti;
Muhammad al-Xorazmiy nomidagi axborot-kommunikatsiya texnologiyalari yo‘nalishiga tegishli bo‘lgan fanlar chuqur
o‘rganiladigan ixtisoslashtirilgan maktab;
Toshkent shahridagi Inxa universiteti;
“O‘zbekiston pochtasi” AJ;
“O‘zbektelekom” AK;
yuridik shaxs maqomiga ega bo‘lgan idoraviy mansub tashkilotlar.
3-bob. Vazirlikning vazifalari va funksiyalari
1-§. Vazirlikning vazifalari va funksiyalari
12. Quyidagilar Vazirlikning asosiy vazifalari hisoblanadi:
1) axborot texnologiyalari, telekommunikatsiyalar, elektron hukumatni joriy qilish faoliyatini muvofiqlashtirish, axborot
jamiyati va raqamli iqtisodiyotni shakllantirish sohasida yagona davlat siyosatini ishlab chiqish va amalga oshirish hamda
munosabatlarni tartibga solish;
2) “oxirgi milya” prinsipi bo‘yicha Internet tarmog‘idan keng polosali foydalanishni kengaytirish yo‘li bilan
telekommunikatsiya infratuzilmasini, multiservisli aloqa tarmoqlari texnologiyalarini, mobil aloqa bozorini, boshqa zamonaviy
telekommunikatsiya xizmatlarini, shuningdek, pochta aloqasi va logistikasi xizmatlarini rivojlantirish hamda modernizatsiyalash;
3) davlat organlarining axborot tizimlari va resurslarini ishlab chiqish hamda joriy qilishda, idoralararo elektron o‘zaro
hamkorlikni tashkil qilishda, yagona elektron reyestrlar va ma’lumotlar bazalarini, “yagona darcha” tamoyili bo‘yicha elektron
davlat xizmatlari ko‘rsatish tizimlarini shakllantirishda yagona texnologik yondashuv amalga oshirilishini ta’minlash;
4) davlat boshqaruviga va iqtisodiyotning real sektoriga innovatsiyalarni joriy qilishga, raqamli iqtisodiyot o‘sishini
rag‘batlantirishni, shu jumladan, ishlab chiqarishda kompleks avtomatlashtirilgan boshqaruv tizimlarini joriy qilish, elektron
tijoratning rivojlanishi uchun qulay shart-sharoitlarni yaratish hisobiga ta’minlash;
5) shahar va hududiy infratuzilmani boshqarishning zamonaviy intellektual tizimlarini joriy qilish va rivojlantirishga
ko‘maklashish, shu jumladan uy-joy-kommunal xizmat ko‘rsatish, transport logistikasi, shoshilinch xizmatlar, ularni keyinchalik
integratsiyalash hamda “aqlli” va “xavfsiz” shahar yagona kompleksiga birlashtirish;
6) texnoparklar va kovorking-markazlar faoliyatini tashkil qilish yo‘li bilan, shu jumladan davlat-xususiy sherikchilik
asosida zamonaviy raqobatbardosh va eksport qilish uchun mo‘ljallangan dasturiy mahsulotlar va xizmatlarni mahalliy ishlab
chiqarishni rivojlantirishni rag‘batlantirish, sharoitlar yaratish va investitsiyalarni jalb qilish;
7) yetakchi xorijiy kompaniyalar va ta’lim muassasalarining eng yaxshi amaliyotiga asoslanib axborot texnologiyalari va
kommunikatsiyalar sohasida ilmiy tadqiqotlar va ishlanmalarni, bu sohadagi strategik va loyiha boshqaruvi, menejment, marketing
bo‘yicha kadrlarni qayta tayyorlash va ularning malakasi oshirilishini tashkil qilish;
8) tarmoqlar, dasturiy mahsulotlar, axborot tizimlari va resurslarining kiberxavfsizligini ta’minlash va ularni himoya
qilishning zamonaviy texnologiyalarini joriy qilish, shaxsiy va biometrik ma’lumotlarni yig‘ish, qayta ishlash va saqlash bo‘yicha
texnologiyalarning qo‘llanishini tartibga solishda ishtirok etish bo‘yicha kompleks chora-tadbirlarni amalga oshirish;
9) taqdim etiladigan telekommunikatsiya va pochta aloqasi xizmatlarining yuqori sifatini ta’minlash maqsadida axborot
texnologiyalari va kommunikatsiyalar sohasida qonun hujjatlariga rioya qilinishining davlat nazoratini amalga oshirish;
10) axborot texnologiyalari va kommunikatsiyalarini qo‘llash va rivojlantirish, shu jumladan texnik standartlar,
reglamentlarni joriy etishni tashkil qilish masalalari bo‘yicha, shuningdek, Vazirlik faoliyati sohasiga kiradigan boshqa yo‘nalishlar
bo‘yicha xalqaro tashkilotlar, chet el kompaniyalari, ilmiy-tadqiqot muassasalari bilan hamkorlikni rivojlantirish.
13. Vazirlik o‘z zimmasiga yuklangan vazifalarga muvofiq quyidagi funksiyalarni amalga oshiradi:
1) axborot texnologiyalari va kommunikatsiyalarini rivojlantirish va qo‘llanish sohasida yagona davlat siyosatini ishlab
chiqish va amalga oshirish hamda munosabatlarni tartibga solish sohasida elektron hukumat tizimini joriy qilish faoliyatini
muvofiqlashtirish, axborot jamiyati va raqamli iqtisodiyotni shakllantirish sohasida:
elektron hukumat sohasidagi davlat dasturlari va boshqa dasturlarni, shuningdek, axborot texnologiyalari va
kommunikatsiyalar, telekommunikatsiyalar va pochta aloqasini istiqbolli rivojlantirish bo‘yicha dasturlarni, shu jumladan keng
polosali foydalana olish zamonaviy vositalarini joriy qilish, ma’lumotlar uzatish, yo‘ldosh va mobil aloqa, teleradioeshittirish
raqamli tizimlari, yuridik va jismoniy shaxslarga elektron davlat xizmatlari ko‘rsatish tartibini takomillashtirish, raqobatbardosh
dasturiy mahsulotlarni mahalliy ishlab chiqarishni tashkil qilish, axborot tizimlari va resurslarini rivojlantirish, axborot jamiyati va
raqamli iqtisodiyotni shakllantirish bo‘yicha dasturlarni bosqichma-bosqich ishlab chiqadi hamda amalga oshiradi;
axborotlashtirish, elektron hukumatni rivojlantirish, axborot jamiyati, raqamli iqtisodiyot, telekommunikatsiya va pochta
aloqasi, radioaloqa, teleradioeshittirish va matbuot tarqatish tarmoqlari, elektron raqamli imzodan va radiochastotalar spektridan
foydalanish sohasidagi strategik ustuvorliklarni shakllantiradi va amalga oshiradi;
2) “oxirgi milya” prinsipi bo‘yicha Internet tarmog‘idan keng polosali foydalana olishni kengaytirish yo‘li orqali
telekommunikatsiya infratuzilmasini, multiservisli aloqa tarmoqlari texnologiyalarini, mobil aloqa bozorini, boshqa zamonaviy
telekommunikatsiya xizmatlarini, shuningdek, pochta aloqasi xizmatlari va logistikasini rivojlantirish hamda modernizatsiyalash
sohasida;
radiochastotalar spektrini taqsimlash va foydalanish, vakolati doirasida ushbu sohada qonun hujjatlariga rioya
qilinishining nazoratini amalga oshirish sohasidagi davlat siyosatini amalga oshirishda ishtirok etadi;
telekommunikatsiya tarmoqlarini boshqarish, ularning samarali ishlashini ta’minlash, telekommunikatsiya resurslaridan
oqilona foydalanish va ularni rivojlantirish, telekommunikatsiya xizmatlariga bo‘lgan ehtiyojlarni yanada to‘liq qondirish,
shuningdek, tarmoqlardan davlat organlari, O‘zbekiston Respublikasi mudofaasi va milliy xavfsizligi manfaatlarida ustuvor
foydalanishni ta’minlash uchun operatorlar va provaydyerlar, idoraviy tarmoqlar egalarining tarmoqlarini muvofiqlashtirgan holda
boshqarish tizimini yaratish bo‘yicha ishlarning muvofiqlashtirilishini tashkil qiladi;
telekommunikatsiya tarmoqlarini rivojlantirishning davlat va tarmoq dasturlari ishlab chiqilishini va ular amalga
oshirilishini tashkil qiladi;
belgilangan tartibda telekommunikatsiya tarmoqlari xizmatlarini ko‘rsatish qoidalari, telekommunikatsiya tarmoqlari,
axborotlashtirish va telekommunikatsiya texnologiyalari tizimlari va vositalarini yaratish hamda ta’minlash bo‘yicha xo‘jalik
yurituvchi subyektlar faoliyatining davlat nazoratini tashkil qilish va amalga oshirish qoidalari va tartibini ishlab chiqadi va
tasdiqlaydi;
O‘zbekiston Respublikasi hududida chet el ommaviy axborot vositalari teleradiomahsulotlarini tarqatish sohasida davlat
boshqaruvini amalga oshiradi;
telefon raqamlash rejasi va tizimini tasdiqlaydi, raqam sig‘imlarini, signalizatsiya punktlarining kodlarini,
telekommunikatsiya tarmoqlarini identifikatsiyalash kodlarini ajratadi, ulardan foydalanishni hisobga oladi va nazorat qiladi,
Internet butunjahon axborot tarmog‘i milliy segmentining adresli makonini taqsimlaydi;
favqulodda vaziyatlarda idoraviy mansubligidan qat’i nazar, O‘zbekiston Respublikasi operatorlarining
telekommunikatsiya resurslari va tarmoqlaridan (maxsus iste’molchilarning tarmoqlari va vositalaridan tashqari) ustuvor
foydalanish va markazlashtirilgan boshqaruvini ta’minlaydi;
fuqarolar va tadbirkorlik subyektlarining huquqlari va qonuniy manfaatlarini himoya qilishda vakolatli organlarga
ko‘maklashadi;
telekommunikatsiya tarmoqlari xizmatlarining sifat ko‘rsatkichlari va normativlarini tasdiqlaydi va ularning belgilangan
tartibda bajarilishining nazoratini amalga oshiradi;
operatorlar telekommunikatsiya tarmoqlarining taqdim etilayotgan xizmatlarning sifat normativlariga muvofiq sifatini
tizimli monitoringini va holatini baholashni, telekommunikatsiya tarmoqlarini boshqarish tizimida taqdim etiladigan
telekommunikatsiya xizmatlarining sifat ko‘rsatkichlari hisobga olinishini avtomatlashtirishni tashkil qiladi;
maxsus vakolatli davlat organi bilan kelishilgan holda universal telekommunikatsiya xizmatlari ro‘yxatini, shuningdek,
ularga tariflarni tasdiqlaydi va ularning sifatiga qo‘yiladigan talablarni belgilaydi;
tegishli maxsus vakolatli organ bilan kelishgan holda telekommunikatsiya xizmatlarining alohida turlari ro‘yxatini
belgilaydi, shuningdek, belgilangan tartibda foydalanuvchilarning manfaatlarini hisobga olgan holda, ularning va tarmoqlararo
ulanishlar uchun tariflarni kelishadi;
telekommunikatsiyalar, ma’lumotlar uzatish tarmoqlarini ulash, operatorlar va provaydyerlar tomonidan o‘zaro xizmatlar
ko‘rsatish va ular o‘rtasida o‘zaro hisob-kitoblarni o‘tkazish tartibi va shartlarini tasdiqlaydi;
radiochastota spektri, radioelektron vositalar va yuqori chastotali qurilmalardan foydalanishni monitoring qilish,
shuningdek, radioxalaqitlarni, shu jumladan industrial radioxalaqitlarni yo‘q qilish ishlarini tashkil etadi;
Oldingi tahrirga qarang.

Vazirlik tizimidagi moddiy vositalarni davlat zaxirasiga to‘plash rejasini va safarbarlik rejasini, tuzilmasini, tarkibini,
me’yorini ishlab chiqadi;
(13-band 2-kichik bandning o‘n oltinchi xatboshisi O‘zbekiston Respublikasi Vazirlar Mahkamasining 2019-yil 6-dekabrdagi 973sonli qarori tahririda — Qonun hujjatlari ma’lumotlari milliy bazasi, 07.12.2019-y., 09/19/973/4123-son)
Oldingi tahrirga qarang.

Mudofaa vazirligi bilan kelishilgan holda O‘zbekiston Respublikasi Mudofaa vazirligi Maxsus avariya-tiklash
boshqarmasining kuch vositalari bilan davlat boshqaruvi organlarini va xo‘jalik birlashmalarini aloqa bilan ta’minlash uchun
avariya-tiklash ishlarini va o‘ta muhim, toifalangan va strategik muhim obyektlar tizimini qo‘riqlashni ta’minlashni
tashkillashtiradi;
(13-bandning 2-kichik bandi O‘zbekiston Respublikasi Vazirlar Mahkamasining 2019-yil 6-dekabrdagi 973-sonli qaroriga asosan
o‘n yettinchi xatboshi bilan to‘ldirilgan — Qonun hujjatlari ma’lumotlari milliy bazasi, 07.12.2019-y., 09/19/973/4123-son)

pochta aloqasini rivojlantirish davlat va tarmoq dasturlarini, pochta aloqasi xizmatlari va logistikasini rivojlantirish va
modernizatsiyalashda strategik ustuvorlikni zamonaviy, shu jumladan, axborot-kommunikatsiya texnologiyalari yordamida ishlab
chiqish va amalga oshirish hamda davriy bosma nashrlarni tarqatish tarmog‘ini rivojlanish va modernizatsiyalash bo‘yicha ustuvor
yo‘nalishlarini ishlab chiqish;
belgilangan tartibda pochta aloqasi xizmatlari ko‘rsatish qoidalari, pochta aloqasi xizmatlarining sifat ko‘rsatkichlari va
normativlarini, davriy bosma nashrlarni yetkazib berishning nazorat muddatlarini ishlab chiqadi va tasdiqlaydi hamda bajarilishini
nazorat qiladi;
maxsus vakolatli davlat organi bilan kelishuv bo‘yicha universal pochta aloqasi xizmatlari ro‘yxatini tasdiqlaydi;
belgilangan tartibda universal pochta aloqasi xizmatlari uchun tariflarni tasdiqlaydi;
pochta to‘lovi davlat belgilarining namunalarini va pochta markalarini nashr qilish, ularni muomalaga kiritish va
muomaladan chiqarish tartibini tasdiqlaydi, shuningdek, pochta to‘lovi davlat belgilarining davlat kolleksiyasi shakllantirilishini
tashkil qiladi;
pochta aloqasi operatorlari va provaydyerlari uchun majburiy bo‘lgan pochta indekslari, yozma xat-xabarlarni olish
chastotasi normativlarini, shuningdek, pochta jo‘natmalari o‘tishining nazorat muddatlarini tasdiqlaydi;
pochta, kuryerlik jo‘natmalari va pul mablag‘larini tashish uchun foydalaniladigan pochta aloqasi operatorlari va
provaydyerlarining transport vositalarida joylashtiriladigan maxsus farqlash belgilari, frankirlash mashinalaridan foydalanish
tartibi, pochta aloqasi milliy operatori ishchisining forma kiyimini va ko‘krak nishonini tasdiqlash va kiyib yurish tartibini
belgilangan tartibda tasdiqlaydi;
maxsus vakolatli davlat organi bilan birgalikda pochta aloqasi operatorlari va provaydyerlari uchun jinoiy faoliyatdan
olingan daromadlarni legallashtirishga va terrorizmni moliyalashtirishga qarshi kurashish bo‘yicha ichki nazorat qoidalarini
tasdiqlaydi;
3) davlat organlarining axborot tizimlari va resurslarini ishlab chiqish hamda joriy qilish, idoralararo elektron o‘zaro
hamkorlikni tashkil qilish, yagona elektron reyestrlar va ma’lumotlar bazalarini, elektron davlat xizmatlarini “yagona darcha”
prinsipi bo‘yicha shakllantirishga yagona texnologik yondashuvni amalga oshirish sohasida:
“Elektron hukumat” tizimini yanada rivojlantirishning ustuvor yo‘nalishlarini belgilash va elektron hukumat to‘g‘risidagi
qonun hujjatlarini takomillashtirishga doir takliflarni ishlab chiqish;
elektron hukumat sohasidagi davlat dasturlarini va boshqa dasturlarni ishlab chiqish;
elektron hukumat sohasida, shu jumladan elektron davlat xizmatlarini ko‘rsatish doirasida idoralararo elektron o‘zaro
hamkorlikni ta’minlaydi, davlat organlarining faoliyatini muvofiqlashtiradi;
elektron hukumat sohasidagi monitoringni amalga oshirish, elektron davlat xizmatlari ko‘rsatish, shuningdek, idoralararo
elektron o‘zaro hamkorlik to‘g‘risidagi hisobot materiallarini shakllantirish va tahlil qilishni amalga oshiradi;
“Elektron hukumat” tizimi infratuzilmasining markaziy ma’lumotlar bazalari, idoralararo elektron o‘zaro hamkorlik qilish
tizimi, Yagona interaktiv davlat xizmatlari portali, Yagona idoralararo ijro elektron tizimi, Ma’lumotlarni qayta ishlash va
idoralararo ma’lumotlar uzatish tarmog‘i qismida ishlashini ta’minlaydi;
davlat organlarida “Elektron hukumat” tizimining rivojlanish darajasini, shu jumladan elektron hukumat loyihalarini
amalga oshirish va elektron davlat xizmatlari ko‘rsatishda axborot-kommunikatsiya texnologiyalaridan foydalanish
samaradorligining maqsadli ko‘rsatkichlariga erishish darajasini amalga oshiradi;
axborotlarni yig‘ish, saqlash, qayta ishlash, uzatish va almashish bo‘yicha standartlar va texnik talablar asosida “Elektron
hukumat” tizimining texnik asosini shakllantiradi;
hududlarda axborot texnologiyalari va kommunikatsiyalarini rivojlantirish va joriy qilish, shu jumladan “Elektron
hokimiyat” axborot tizimini yaratish va joriy qilish jarayonlarini muvofiqlashtiradi;
idoralararo elektron o‘zaro hamkorlikni takomillashtirishga doir takliflarni ishlab chiqadi;
elektron davlat xizmatlarining reglamentlarini kelishadi;
davlat organlarining faoliyati va aholi hamda tadbirkorlik subyektlarining zamonaviy axborot-kommunikatsiya
texnologiyalari vositasida davlat boshqaruvidagi ishtiroki to‘g‘risidagi axborotdan foydalana olishni ta’minlashni hisobga olgan
holda davlat organlari faoliyatining oshkoraligini oshirish ishlarini muvofiqlashtiradi.
4) davlat boshqaruviga va iqtisodiyotning real sektoriga innovatsiyalarni joriy qilish, raqamli iqtisodiyot o‘sishini
rag‘batlantirish, shu jumladan ishlab chiqarishda kompleks avtomatlashtirilgan boshqaruv tizimlarini joriy qilish, elektron
tijoratning rivojlanishi uchun qulay shart-sharoitlarni yaratish sohasida:
iqtisodiyot tarmoqlari va sohalarining haqiqiy ehtiyojini hisobga olib, dasturiy mahsulotlarni ishlab chiqishning ustuvor
yo‘nalishlarini belgilaydi;
axborot-kommunikatsiya texnologiyalari va dasturiy mahsulotlarni boshqaruv va ishlab chiqarish-texnologik jarayonlarga
keng tatbiq qilish va ulardan foydalanish samaradorligini oshirish bo‘yicha iqtisodiyot real sektori korxonalarining (ustav
fondlarida davlat ulushi bo‘lgan) muvofiqlashtirilishini amalga oshiradi;
xo‘jalik yurituvchi subyektlar va oliy ta’lim muassasalarining ichki va tashqi bozorlarda axborot texnologiyalari
mahsulotlarini ishlab chiqarish va realizatsiya qilishga qaratilgan o‘zaro hamkorligini kengaytirish uchun kerakli tashkiliy-texnik
sharoitlarni yaratadi;
Dasturiy ta’minot ishlab chiquvchilarining milliy reyestrini yuritish va yanada rivojlantirish hamda raqobatbardosh
mahalliy dasturiy mahsulotlarni ishlab chiqishni rag‘batlantirish bo‘yicha takliflar kiritish, shuningdek, istiqbolli loyihalar va
innovatsion texnologiyalarni yaratish bilan band bo‘lgan yosh iste’dodli dasturchilarga yordam ko‘rsatadi;
5) shahar va hududiy infratuzilmasi boshqaruvining zamonaviy intellektual tizimlarini joriy qilish va rivojlantirish, shu
jumladan uy-joy-kommunal xizmat ko‘rsatish, transport logistikasi, shoshilinch xizmatlar, ularni keyinchalik integratsiyalash
hamda “aqlli” va “xavfsiz” shahar yagona kompleksiga birlashtirish sohasida:
shahar va hududiy infratuzilmani boshqarishning zamonaviy intellektual tizimlarini joriy qilish va rivojlantirishning
tizimli muvofiqlashtirilishini amalga oshirish, shu jumladan uy-joy-kommunal xizmat ko‘rsatish, transport logistikasi, shoshilinch
xizmatlar, ularni keyinchalik integratsiyalash hamda “aqlli” va “xavfsiz” shahar yagona kompleksiga birlashtirgan holda;
“Xavfsiz shahar” kompleksini yaratish va yanada rivojlantirish konsepsiyasini ishlab chiqish, uning “Elektron hukumat”
tizimi bilan, davlat organlari va boshqa tashkilotlarning axborot tizimlari bilan integratsiyalashuvi;
shahar va hududiy infratuzilma boshqaruvining zamonaviy intellektual tizimlarini joriy qilish va rivojlanishi bilan bog‘liq
masalalar bo‘yicha davlat organlari va boshqa tashkilotlarning axborotga oid o‘zaro hamkorligining samarali tizimini shakllantirish
bo‘yicha qarorlar qabul qilish;
6) texnoparklar va kovorking-markazlar faoliyatini tashkil qilish yo‘li bilan, shu jumladan davlat-xususiy sherikchilik
asosida zamonaviy raqobatbardosh va eksport qilish uchun mo‘ljallangan dasturiy mahsulotlar va xizmatlarni mahalliy ishlab
chiqarishni rivojlantirishni rag‘batlantirish, sharoitlar yaratish va investitsiyalarni jalb qilish sohasida:
milliy kontent, veb-resurslar va milliy domen zonasini rivojlantirish va ommaviylashtirish uchun qulay sharoitlarni
yaratish, butunjahon Internet axborot tarmog‘ida yaratiladigan mahalliy axborot resurslarini yanada ilgari surish va
ommaviylashtirish;
foydalanuvchilarning, avvalo butun yoshlarning zamonaviy ehtiyojlariga javob beradigan ommaviy axborot resurslari
yaratilishi va rivojlanishini ta’minlash, ta’lim beruvchi axborot tarmog‘ining imkoniyatlarini kengaytirish;
butunjahon Internet axborot tarmog‘ining global va milliy segmenti rivojlanishining asosiy yo‘nalishlari va
tendensiyalarining tizimli tahlilini o‘tkazish, uni rivojlantirish bo‘yicha takliflarni ishlab chiqish va amalga oshirish;
manfaatdor vazirliklar va idoralar bilan birgalikda elektron tijorat sohasidagi davlat dasturlari, konsepsiyalari va
strategiyalari ishlab chiqilishini tashkil qilish;
elektron tijorat sohasidagi tadqiqotlarni va monitoringini tashkil qilish, ichki va tashqi bozorlarda elektron tijoratning
rivojlanishi uchun sharoitlar yaratish bo‘yicha takliflarni ishlab chiqish;
elektron tijorat sohasida tadbirkorlikni yanada rivojlantirish uchun qulay sharoitlarni yaratish;
7) yetakchi xorijiy kompaniyalar va ta’lim muassasalarining eng yaxshi amaliyotiga asoslanib axborot texnologiyalari va
kommunikatsiyalar sohasida ilmiy tadqiqotlar va ishlanmalarni, bu sohadagi strategik va loyiha boshqaruvi, menejment, marketing
bo‘yicha kadrlarni qayta tayyorlash va malakasi oshirilishini tashkil qilish sohasida:
axborot texnologiyalari va kommunikatsiyalar, axborotlashtirish, elektron hukumat, teleradioeshittirish,
telekommunikatsiyalar va pochta aloqasi sohasida dasturiy mahsulotlar, ma’lumotlar bazalari, milliy axborot resurslarini ishlab
chiqish va zamonaviy talablarni hisobga olgan holda barcha darajali axborot-kommunikatsiya tarmoqlarini shakllantirish
yo‘nalishlari bo‘yicha kadrlarni tayyorlash va ularning malakasini oshirish tizimini tashkil qilish;
axborot-kommunikatsiya texnologiyalari zamonaviy bozorining rivojlanish tendensiyalarini va chet el tajribasini hisobga
olib, ta’limning yangi yo‘nalishlari uchun axborot texnologiyalari va kommunikatsiyalar sohasida mutaxassislarni tayyorlash
bo‘yicha ta’lim standartlarini ishlab chiqishda ishtirok etish;
o‘quv jarayonlarida axborot texnologiyalaridan foydalanish qismida, shu jumladan yetakchi chet el ta’lim
muassasalarining mutaxassislari va ekspertlarini jalb qilgan holda ta’lim muassasalari professor-o‘qituvchilarini tayyorlash va
malakasini oshirish kompleks dasturlarini ishlab chiqish va amalga oshirishda ishtirok etish;
davlat va xo‘jalik boshqaruvi organlari, mahalliy davlat hokimiyati organlarining xodimlari tomonidan oliy va o‘rta
maxsus, kasb-hunar ta’limi muassasalari bazasida kompyuter texnikasi va butunjahon Internet tarmog‘ida ishlash, zamonaviy
axborot-kommunikatsiya texnologiyalarini egallashlari bo‘yicha malaka oshirish kurslarini tashkil qilish;
axborot-kommunikatsiya texnologiyalari, kompyuter va dasturiy injiniring, telekommunikatsiya va televizion
texnologiyalar, pochta aloqasi texnologiyalari, axborot-kommunikatsiya texnologiyalari sohasidagi menejment va iqtisodiyot
kasblari, yo‘nalishlari va o‘qitish ixtisosliklari bo‘yicha Axborot-kommunikatsiya texnologiyalarini rivojlantirish jamg‘armasi
mablag‘lari hisobidan oliy va o‘rta maxsus, kasb-hunar ta’limi muassasalarining iqtidorli talabalari va o‘quvchilarini aniqlash va
ular uchun Vazirlik stipendiyalarini tayinlash;
ilmiy tadqiqotlar va ishlanmalarni, zamonaviy telekommunikatsiya vositalari va radiochastotalar spektridan foydalanish,
dasturiy mahsulotlar, axborot tizimlari va ma’lumotlar bazalarini ishlab chiqish va joriy qilish, axborot xavfsizligini ta’minlash
sohasida va axborot-kommunikatsiya texnologiyalarining boshqa sohalarida kadrlarni tayyorlash, qayta tayyorlash va ularning
malakasini oshirishni tashkil qilish;
8) tarmoqlar, dasturiy mahsulotlar, axborot tizimlari va resurslarining kiberxavfsizligini ta’minlash va ularni himoya
qilishning zamonaviy texnologiyalarini joriy etish, shaxsiy va biometrik ma’lumotlarni yig‘ish, qayta ishlash va saqlash bo‘yicha
texnologiyalarning qo‘llanishini tartibga solishda ishtirok etish sohasida:
O‘zbekiston Respublikasi kiberxavfsizligini ta’minlash, elektron raqamli imzodan foydalanish, axborot resurslarini
himoya qilish bo‘yicha texnik infratuzilmani yanada rivojlantirish sohasida yagona davlat siyosatini ishlab chiqish va amalga
oshirish;
telekommunikatsiya va pochta aloqasi, teleradioeshittirish tarmoqlari, axborot tizimlari va axborot resurslari, shu
jumladan “Elektron hukumat” tizimining axborot xavfsizligini ta’minlash, zamonaviy talablardan kelib chiqib, axborot xavfsizligi
tahdidlaridan himoya qilish samarali vositalari va metodlarini joriy qilish, tezkor-qidiruv chora-tadbirlari tizimlarini joriy qilish,
shuningdek, ulardan davlat, O‘zbekiston Respublikasi mudofaasi va milliy xavfsizligi manfaatlarida va favqulodda vaziyatlar
sharoitlarida ustuvor foydalanish;
O‘zbekiston Respublikasining axborot xavfsizligini va kiberxavfsizligini, telekommunikatsiyalar va pochta aloqasi,
axborotlashtirish sohasidagi o‘ta muhim va toifalashtirilgan obyektlarning uzluksiz va xavfsiz ishlashini ta’minlash, shuningdek,
xo‘jalik yurituvchi subyektlarning texnik kuchlari va vositalaridan foydalanib, tabiiy falokatlar oqibatlarini tugatish bo‘yicha davlat
dasturini, chora-tadbirlar kompleksini ishlab chiqish va amalga oshirish;
axborotni kriptografik muhofaza qilish vositalarini loyihalash, ishlab chiqish, ishlab chiqarish, amalga oshirish, ta’mirlash,
joriy qilish va foydalanish ishlarida ishtirok etish;
O‘zbekiston Respublikasi axborot makonidagi ruxsatsiz kirishga urinishlar va kompyuter virus hujumlari to‘g‘risida o‘z
vaqtida xabardor qilish va javob qaytarish metodlari va vositalaridan foydalanib, butunjahon Internet axborot tarmog‘ining milliy
segmentidagi veb-saytlarning axborot xavfsizligini ta’minlash mexanizmini amalga oshirish;
telekommunikatsiyalar, elektron hukumat, pochta aloqasi, axborotlashtirish va radiochastotalar spektri sohasidagi
huquqbuzarliklarning monitoringini o‘tkazish, ularni aniqlash va to‘xtatish qismida huquqni muhofaza qilish organlari bilan o‘zaro
ishlash;
axborot xavfsizligi va kiberxavfsizligi tahdidlarini aniqlash va ularga qarshi kurashish, axborot-kommunikatsiya
texnologiyalaridan jinoiy, razvedka va terroristik maqsadlarda foydalanish bilan kurashishning samarali mexanizmlarini
shakllantirish va joriy qilish yo‘li bilan ushbu maqsadlarda foydalanish holatlarini to‘xtatish;
axborot xavfsizligi va kiberxavfsizlik tahdidlari to‘g‘risidagi axborotlarni yig‘ish va tahlil qilish, kerakli axborotni tegishli
davlat va xo‘jalik boshqaruvi organlariga, mahalliy davlat hokimiyati organlariga taqdim etish;
axborot xavfsizligi va kiberxavfsizlikni ta’minlash sohasida ilmiy-tadqiqot, tajriba-konstruktorlik, loyiha, qidiruv va
texnologik ishlanmalarni tashkil qilish va o‘tkazish;
telekommunikatsiya tarmoqlarining axborot xavfsizligini ta’minlash bo‘yicha operatorlar va provaydyerlarning faoliyatini
muvofiqlashtirish;
elektron raqamli imzodan foydalanish sohasida belgilangan tartibda davlat tomonidan tartibga solishni amalga oshirish;
elektron raqamli imzo ochiq kalitlarining infratuzilmasini rivojlantirish sohasida strategik ustuvorliklarni shakllantirish va
amalga oshirish;
davlat organlari uchun maxsus dasturiy mahsulotlarning majburiy ekspertizasi o‘tkazilishini tashkil qilish;
davlat organlari uchun Milliy axborot tizimi doirasida yangidan ishlab chiqilayotgan yoki xarid qilinayotgan maxsus
dasturiy mahsulotlarning majburiy dastlabki ekspertizasini o‘tkazish;
qimmatli qog‘ozlar bozorini tartibga solish bo‘yicha vakolatli davlat organi bilan birgalikda elektron yozuvlarning hisobga
olish registrlarida saqlanishini ta’minlash;
9) taqdim etilayotgan telekommunikatsiya va pochta aloqasi xizmatlarining yuqori sifatini ta’minlash maqsadida axborot
texnologiyalari va kommunikatsiyalari sohasidagi qonun hujjatlariga rioya qilinishining davlat nazoratini amalga oshirish sohasida:
telekommunikatsiyalar sohasida yuridik shaxslarning faoliyatini litsenziyalash va nazoratini belgilangan tartibda amalga
oshirish;
xo‘jalik yurituvchi subyektlar tomonidan litsenziya shartnomalari shartlarining bajarilishi, radiochastotalar spektridan
samarali foydalanish, davlat organlari va xo‘jalik yurituvchi subyektlarning axborot tizimlarida, shuningdek, davlat va xo‘jalik
boshqaruvi organlarida, mahalliy davlat hokimiyati organlarida axborot-kommunikatsiya texnologiyalarini joriy qilish ishida
telekommunikatsiya tarmoqlarining xavfsizligini ta’minlash bo‘yicha texnik va texnologik talablar bajarilishining tahlili va
nazorati o‘tkazilishini tashkil qilish;
O‘zbekiston Respublikasida radioelektron vositalar va yuqori chastotali qurilmalarni sotib olish (berish), loyihalash va
qurish (o‘rnatish), olib kirish va ekspluatatsiya qilish talabnomalarini ko‘rib chiqish va ruxsat berish;
Vazirlik huzuridagi Aloqa, axborotlashtirish va telekommunikatsiya texnologiyalari sohasida nazorat bo‘yicha inspeksiya
yordamida pochta aloqasi operatorlari, provaydyerlari tomonidan jinoiy faoliyatdan olingan daromadlarni legallashtirishga va
terrorizmni moliyalashtirishga qarshi kurashishning ichki nazorat qoidalariga rioya qilishlarining monitoringini va nazoratini
tashkil qilish;
10) axborot texnologiyalari va kommunikatsiyalarini qo‘llash masalalari bo‘yicha xalqaro tashkilotlar, chet el
kompaniyalari, ilmiy-tadqiqot muassasalari bilan hamkorlikni rivojlantirish sohasida:
belgilangan tartibda idoralararo tusdagi xalqaro shartnomalarni tayyorlaydi;
Vazirlik faoliyatining yo‘nalishlari bo‘yicha xalqaro hamkorlik bo‘yicha ishlarni muvofiqlashtiradi;
respublikada axborot texnologiyalari va kommunikatsiyalari sohasini muntazam ravishda monitoring va tahlilini
o‘tkazish, ular asosida uni yanada takomillashtirishga doir takliflarni tayyorlaydi;
investitsiya siyosatini ishlab chiqish va amalga oshirishda hamda axborot texnologiyalari va kommunikatsiyalarini,
elektron hukumatni yanada rivojlantirishga, Internet tarmog‘ining milliy segmentini, shu jumladan davlat buyurtmasi doirasida,
pochta aloqasi, telekommunikatsiyalar, teleradioeshittirish vositalari va tarmoqlarini, radiomonitoring texnik vositalari, dasturiy
mahsulotlarni rivojlantirishga chet el investitsiyalarini jalb qilishda ishtirok etadi.
14. Vazirlik o‘z zimmasiga yuklangan vazifalar va funksiyalarni bevosita, shuningdek, Vazirlikning tashkiliy tuzilmasiga
kiradigan hududiy bo‘linmalar va boshqa tashkilotlar orqali hal qiladi.
2-§. Vazirlik markaziy apparatining vazifalari va funksiyalari
15. Quyidagilar Vazirlik markaziy apparatining asosiy vazifalari hisoblanadi:
1) Vazirlik vakolatiga tegishli masalalar bo‘yicha normativ-huquqiy bazani shakllantirish va takomillashtirish uchun
normativ-huquqiy hujjatlar, texnik reglamentlar, standartlarni ishlab chiqish, o‘zgartirishlar va qo‘shimchalar kiritishni tashkil
qilish;
2) Vazirlik vakolatiga tegishli bo‘lgan masalalar bo‘yicha kompleks davlat va tarmoq dasturlarini, rivojlantirish
dasturlarini, chora-tadbirlar rejalarini ishlab chiqish, belgilangan tartibda qabul qilish uchun kelishish va ularning bajarilishini
tashkil qilish;
3) O‘zbekiston Respublikasida axborot texnologiyalari va kommunikatsiyalari sohasini takomillashtirish bo‘yicha
takliflarni tayyorlash va yuqori tashkilotlarga kiritish;
4) telekommunikatsiyalar, O‘zbekiston Respublikasi hududida chet el ommaviy axborot vositalarining
teleradiomahsulotlarini tarqatish sohasidagi faoliyatni litsenziyalash ishlarini tashkil qilish;
5) Vazirlik vakolatiga kiradigan masalalar bo‘yicha yuqori va boshqa tashkilotlar uchun hujjatlar, tahliliy materiallar va
boshqa axborotni tayyorlash;
6) Vazirlik Hay’atining kengashlarini tashkil qilish, kengashlarga axborot-tahliliy va hisobot materiallarini tayyorlash, shu
jumladan Vazirlikning hududiy boshqarmalari, tasarrufidagi tashkilotlari tomonidan taqdim etilgan axborot-tahliliy va hisobot
materiallarini tayyorlash;
7) Vazirlik, uning hududiy boshqarmalari, tasarrufidagi tashkilotlarning ular zimmasiga yuklangan vazifalarni bajarish
bo‘yicha boshqa vazirliklar va idoralar bilan o‘zaro ishlashlarini tashkil qilish;
8) Vazirlik hududiy boshqarmalari, tasarrufidagi tashkilotlar va korxonalar, shuningdek, telekommunikatsiya tarmoqlari
operatorlari va provaydyerlarining faoliyatini muvofiqlashtirish va nazorat qilish;
9) axborot texnologiyalari va kommunikatsiyalari, elektron hukumatni rivojlantirish bo‘yicha investitsiya loyihalari
doirasida tender savdolari va tanlovlarini tashkil qilish va o‘tkazish;
10) Vazirlik, uning hududiy va tasarrufidagi tashkilotlarining tegishli davrdagi faoliyatining ustuvor yo‘nalishlarini
belgilash;
11) davlat organlarining “Elektron hukumat” tizimini va axborot texnologiyalarini joriy qilish bo‘yicha faoliyatini, shu
jumladan “Elektron hokimiyat” axborot tizimini yaratish va joriy etishni muvofiqlashtirish;
12) Vazirlik faoliyatining yo‘nalishlari bo‘yicha ilmiy tadqiqotlar va ishlanmalarni, kadrlarni tayyorlash, qayta tayyorlash
va ularning malakasini oshirishni tashkil qilish;
13) belgilangan tartibda jismoniy va yuridik shaxslarning murojaatlari (takliflari, arizalari, shikoyatlari)ni ko‘rib chiqish;
14) Vazirlik faoliyatining yo‘nalishlari bo‘yicha xalqaro hamkorlikdagi ishlarni muvofiqlashtirish.
16. Vazirlikning markaziy apparati o‘ziga yuklangan asosiy vazifalarga muvofiq quyidagi funksiyalarni amalga oshiradi:
1) hukumat qarorlari, texnik reglamentlar, davlat standartlari, davlat va tarmoq statistik hisobot shakllari hamda Vazirlik
vakolatiga tegishli bo‘lgan masalalar bo‘yicha boshqa idoralararo hujjatlarning loyihalarini belgilangan tartibda ishlab chiqadi,
kelishadi va tasdiqlash uchun O‘zbekiston Respublikasi Vazirlar Mahkamasiga va tegishli idoralarga kiritadi;
2) belgilangan tartibda o‘z vakolatlari doirasida normativ-huquqiy hujjatlarni ishlab chiqadi va tasdiqlaydi;
3) Vazirlik faoliyatining yo‘nalishlari bo‘yicha kompleks davlat va tarmoq dasturlarini, rivojlantirish dasturlari, choratadbirlar rejalari bajarilishining nazoratini, ularni bajarish bo‘yicha hisobot ma’lumotlarini yig‘ishni va tahlil qilishni, zarur
bo‘lganda, belgilangan tartibda tuzatishlar kiritishni amalga oshiradi;
4) muntazam asosda respublikada axborot texnologiyalari va kommunikatsiyalari sohasi rivojlanishini hamda xalqaro
tajriba monitoringini va tahlilini o‘tkazadi, ular asosida uni yanada takomillashtirishga doir takliflarni tayyorlaydi;
5) telekommunikatsiyalar sohasida litsenziyalar olish uchun arizalar va hujjatlarning chet el ommaviy axborot vositalari
teleradiomahsulotlarini O‘zbekiston Respublikasi hududida tarqatish huquqi uchun taqdim etilgan hujjatlarning qonun hujjatlari
talablariga muvofiqligining ekspertizasi o‘tkazilishini tashkil qiladi;
6) Vazirlik vakolatiga kiradigan masalalar bo‘yicha yuqori tashkilotlar, davlat va xo‘jalik boshqaruvi organlari, mahalliy
davlat hokimiyati organlari va boshqa tashkilotlar uchun hujjatlar, statistik ma’lumotlar, tahliliy materiallar, xulosalar va boshqa
axborot tayyorlanishini tashkil qiladi;
7) Vazirlik Hay’ati kengashlari uchun taqdim etiladigan axborot-tahliliy va hisobot materiallarini umumlashtiradi, tahlil
qiladi, ma’lumotnomalar, hujjatlar loyihalarini tayyorlaydi, Vazirlik Hay’ati kengashlarining yakunlari bo‘yicha bayonnomalar va
buyruqlarni tayyorlaydi;
8) hujjatlarni tayyorlaydi, davlat va xo‘jalik boshqaruvi organlari, mahalliy davlat hokimiyati organlari, shuningdek,
huquqni muhofaza qilish organlari bilan o‘zaro hamkorlikni amalga oshirishga doir tashkiliy choralar ko‘radi;
9) Vazirlik vazifalari va funksiyalarining hududiy boshqarmalar tomonidan bajarilishini nazorat qilish maqsadida ular
tomonidan taqdim etilayotgan hisobotlar, axborot materiallarini ko‘rib chiqadi, umumlashtiradi, tahlil qiladi, joylarga borib ular
faoliyatining nazoratini o‘tkazadi;
10) investitsion loyihalar bo‘yicha hujjatlarni tayyorlaydi hamda tender va tanlov savdolarini o‘tkazadi, tender va tanlov
savdolarining natijalari bo‘yicha tegishli bayonnomalarni tayyorlaydi va tasdiqlaydi;
11) Vazirlik faoliyatining ustuvor yo‘nalishlariga muvofiq, Vazirlikning yarim yillik ish rejasini shakllantiradi va
tasdiqlaydi, uning bajarilishini muvofiqlashtiradi va nazorat qiladi ;
12) davlat organlarida axborot texnologiyalari va elektron hukumatning rivojlanish darajasi tahlilini o‘tkazadi hamda
davlat xizmatlari ko‘rsatish va idoralararo o‘zaro hamkorlik tartibini yanada takomillashtirish bo‘yicha takliflar kiritadi;
13) Vazirlik faoliyatining yo‘nalishlari bo‘yicha ilmiy tadqiqotlar va ishlanmalarni rejalashtirish va o‘tkazishni
muvofiqlashtiradi, ushbu ishlar natijalarini joriy qiladi, tasarrufidagi tashkilotlarda kadrlarni tayyorlash, qayta tayyorlash va
ularning malakasini oshirish bo‘yicha rejalashtirish va muvofiqlashtirish ishlarini amalga oshiradi;
14) qonunchilikda belgilangan tartibda jismoniy va yuridik shaxslarning murojaatlari (takliflari, arizalari, shikoyatlari)
ko‘rib chiqilishini tashkil qiladi, shuningdek, jismoniy va yuridik shaxslarning huquqlari, erkinliklari va qonuniy manfaatlari
buzilishiga olib keladigan sabablarni aniqlash va bartaraf etish maqsadida, murojaatlarni umumlashtiradi va tahlil qiladi;
15) Vazirlik faoliyatining yo‘nalishlari bo‘yicha davlatlararo va hukumatlararo shartnomalarni ishlab chiqish uchun
materiallarni tayyorlash, xalqaro idoralararo shartnomalarni tuzish bo‘yicha ishlarni tashkil qiladi, belgilangan tartibda xalqaro
anjumanlarda ishtirok etuvchi delegatsiyalar tarkibini shakllantiradi va kelishadi hamda ular uchun vazifalarni belgilaydi,
respublika mutaxassislarini xalqaro tashkilotlarning ishida ishtirok etish uchun taklif qiladi;
16) hujjatlarni sifatli va o‘z vaqtida ishlab chiqishni hamda ularning huquqiy, iqtisodiy va moliyaviy ekspertizasini
o‘tkazishni, ularni yuqori tashkilotlarga kiritishni tashkil qiladi;
17) tezkor, tashkiliy, kadrlar, moliyaviy, ishlab chiqarish-xo‘jalik va Vazirlik vakolatiga tegishli bo‘lgan boshqa
masalalarni hal qiladi;
18) telefon raqamlash rejasi va tizimini ishlab chiqadi, tasdiqlaydi, foydalanuvchilarga nomer sig‘imlarini, signalizatsiya
punktlarining kodlarini, telekommunikatsiya tarmoqlarini identifikatsiyalash kodlarini ajratadi, ulardan foydalanishni hisobga oladi
va nazorat qiladi;
19) belgilangan tartibda telekommunikatsiyalar sohasidagi faoliyatni litsenziyalaydi, tashkilotlar va litsenziya egalarining
faoliyatini nazorat qiladi;
20) telekommunikatsiya va pochta aloqasi operatorlari, provaydyerlari hamda telekommunikatsiya va pochta aloqasi
xizmatlaridan foydalanuvchilar o‘rtasidagi o‘zaro munosabatlar masalalarini ko‘rib chiqadi;
21) maxsus vakolatlangan tegishli monopoliyaga qarshi organ bilan pochta aloqasi va telekommunikatsiya universal
xizmatlari ro‘yxatini kelishgan holda tasdiqlaydi, shuningdek, pochta aloqasi va telekommunikatsiya universal xizmatlari uchun
tariflarni belgilangan tartibda tasdiqlaydi;
22) elektron davlat xizmatlarining reglamentlarini kelishadi;
23) telekommunikatsiya, pochta aloqasi, teleradioeshittirish tarmoqlari, axborot tizimlari va resurslarining axborot
xavfsizligini ta’minlash, hozirgi zamon talablaridan kelib chiqqan holda, tahdidlardan himoya qilishning samarali vositalari va
usullarini joriy qilish, tezkor-qidiruv chora-tadbirlar tizimlarini joriy qilish, shuningdek, ulardan O‘zbekiston Respublikasining
davlat, mudofaa va milliy xavfsizlik manfaatlarida hamda favqulodda vaziyatlar sharoitlarida ustuvor tarzda foydalanish bo‘yicha
ishlarni muvofiqlashtiradi;
24) elektron raqamli imzo kalitlarini ro‘yxatga olish markazlarini davlat ro‘yxatiga olish va elektron raqamli imzo
kalitlarini ro‘yxatga olish markazlarining (keyingi o‘rinlarda Ro‘yxatga olish markazi deb ataladi) vakolatlangan shaxslariga
elektron raqamli imzo kalitlarining sertifikatlarini beradi;
25) davlat organlari va boshqa budjet tashkilotlarining axborot texnologiyalari va kommunikatsiyalarini rivojlantirishga
mas’ul bo‘lgan bo‘linma rahbarlarini har yil yakunlari bo‘yicha tegishli organ va tashkilot faoliyatiga axborot tizimlari, elektron
davlat xizmatlari va axborotlashtirishni joriy etish rejalari va dasturlarining o‘z vaqtida, to‘liq va sifatli bajarilganligi uchun
mukofotlashni amalga oshiradi;
26) davlat organlari va boshqa budjet tashkilotlarining axborot texnologiyalari va kommunikatsiyalarini rivojlantirishga
mas’ul bo‘lgan bo‘linma rahbarlari va xodimlarini attestatsiyadan o‘tkazadi;
27) axborot texnologiyalari va kommunikatsiyalarini rivojlantirish uchun mas’ul bo‘lgan ijro etuvchi hokimiyat respublika
organlari bo‘linmalarining rahbarlari lavozimiga nomzodlarni kelishadi.
28) Internet butunjahon axborot tarmog‘i milliy segmentining adres makonidan foydalanish tartibini ishlab chiqadi va
tasdiqlaydi, domen nomlari tizimini belgilaydi.
3-§ . Vazirlikning Qoraqalpog‘iston Respublikasi, viloyatlar va Toshkent shahridagi hududiy boshqarmalarining vazifalari
va funksiyalari
17. Quyidagilar Vazirlikning Qoraqalpog‘iston Respublikasi, viloyatlar va Toshkent shahridagi hududiy
boshqarmalarining asosiy vazifalari hisoblanadi:
1) axborot texnologiyalari, telekommunikatsiyalar, pochta aloqasini rivojlantirish, axborot xavfsizligini va
kiberxavfsizlikni ta’minlash, hududlarda “Elektron hukumat” tizimini joriy qilish sohasida chora-tadbirlarni amalga oshirish;
2) Qoraqalpog‘iston Respublikasi Jo‘qorg‘i Kengesi Raisi, viloyatlar va Toshkent shahri, tumanlar (shaharlar) hokimlari,
prokuratura, ichki ishlar idoralari va davlat soliq xizmati hududiy organlari rahbarlari rahbarlik qiladigan kompleks ijtimoiyiqtisodiy rivojlanish sektorlari bilan, shuningdek, qonun hujjatlarida ko‘zda tutilgan, sektorlar tarkibiga kiritilgan boshqa davlat va
xo‘jalik boshqaruvi organlari, fuqarolarning o‘zini-o‘zi boshqarish organlari, nodavlat notijorat tashkilotlari va boshqa
tashkilotlarning vakillari bilan o‘zaro hamkorlik qilish;
3) hududlarda axborot texnologiyalari va kommunikatsiyalarini takomillashtirish, hududlarni rivojlantirish bo‘yicha
kompleks dasturlarni, chora-tadbirlar rejalarini ishlab chiqish, shu jumladan Vazirlik vakolatlari doirasida normativ-huquqiy bazani
takomillashtirishga doir takliflar kiritish;
4) Vazirlikka yuklangan vazifalar va funksiyalarni bajarish yuzasidan davlat va xo‘jalik boshqaruvi organlarining hududiy
bo‘linmalari, shuningdek, huquqni muhofaza qilish organlari va tegishli mahalliy davlat hokimiyati organlari bilan o‘zaro ishlash;
5) obyektlar va tarmoq korxonalarining qo‘riqlanishini, radiochastotalar spektridan foydalanish xavfsizligini, pochta,
telekommunikatsiya tarmoqlarida, shu jumladan ma’lumotlar uzatish va teleradioeshittirish tarmoqlarida, axborot tizimlarida
axborot xavfsizligini ta’minlashga qaratilgan profilaktika choralarini amalga oshirish;
6) Vazirlik va tegishli mahalliy davlat hokimiyati organlari uchun ular vakolatiga kiradigan masalalar bo‘yicha hujjatlarni,
statistik ma’lumotlarni, tahliliy materiallarni, xulosalarni va boshqa axborotni tayyorlash;
7) hududlarni rivojlantirish kompleks dasturlarini, chora-tadbirlar rejalarini va ularning vakolatiga kiradigan boshqa
masalalar bo‘yicha takliflar kiritish.
18. Vazirlikning Qoraqalpog‘iston Respublikasi, viloyatlar va Toshkent shahridagi hududiy boshqarmalari o‘zlariga
yuklangan asosiy vazifalarga muvofiq quyidagi funksiyalarni amalga oshiradilar:
1) axborot texnologiyalari, telekommunikatsiyalar, pochta aloqasi, axborot xavfsizligini va kiberxavfsizlikni ta’minlash,
hududlarda “Elektron hukumat” tizimini joriy qilish sohasida davlat siyosatini amalga oshirishda ishtirok etadilar;
2) hududlarda axborot-kommunikatsiya texnologiyalarini joriy qilish va rivojlantirish bo‘yicha o‘tkaziladigan
o‘rganishlarda, muntazam tarzda axborot texnologiyalari va kommunikatsiyalari sohasi rivojlanishini monitoring va tahlil qilishda
ishtirok etadilar;
3) telekommunikatsiyalar sohasida litsenziya olish uchun arizalarni va tegishli hujjatlarni qabul qiladilar, ularni
litsenziyalar berish to‘g‘risidagi qarorlarni qabul qilish uchun Vazirlikning markaziy apparatiga yuboradilar, ariza beruvchiga
litsenziyalar va litsenziya shartnomalarining rasmiylashtirilgan blankalarini beradilar;
4) axborot-kommunikatsiya texnologiyalari, “Elektron hukumat” tizimini joriy qilish va rivojlantirish, axborot xavfsizligi,
telekommunikatsiyalar va pochta aloqasi masalalari bo‘yicha davlat va xo‘jalik boshqaruvi, mahalliy davlat hokimiyati
organlarining hududiy bo‘linmalari bilan o‘zaro ishlaydilar;
5) o‘tkaziladigan o‘rganishlar asosida hududlarda axborot-kommunikatsiya texnologiyalari, elektron hukumat, axborot
xavfsizligi, telekommunikatsiyalar hamda pochta aloqasi va logistika xizmatlari va texnologiyalar rivojlanishini takomillashtirish,
shuningdek, davriy bosma nashrlarni tarqatish tarmog‘ini rivojlantirish va modernizatsiyalash bo‘yicha asoslangan takliflarni
ishlab chiqadilar;
6) radiochastotalar spektridan xavfsiz foydalanishda monitoring o‘tkazish, qoidabuzarliklarni aniqlash va to‘xtatish,
teleradioeshittirish va ma’lumotlar uzatish texnik vositalaridan foydalanishda, televizion va radiodasturlarni tarqatish, ma’lumotlar
uzatish bo‘yicha suiiste’molliklar va normativ-huquqiy hujjatlar talablari buzilish holatlarining oldini olishda huquqni muhofaza
qilish organlarining bo‘linmalari bilan o‘zaro ishlaydilar;
7) Vazirlik tasarrufiga kiruvchi tashkilotlar va korxonalarning hududiy bo‘linmalari faoliyatini muvofiqlashtiradilar;
8) yuridik va jismoniy shaxslar murojaatlarining qonun hujjatlariga muvofiq, zarur bo‘lganda joylarga borib, tegishli
tashkilotlar, operatorlar va provaydyerlarning vakillarini jalb qilgan holda, pochta aloqasi, telekommunikatsiya xizmatlari
ko‘rsatish, teleradiouzatishlar va davriy bosma nashrlarni tarqatish masalalari bo‘yicha normativ-huquqiy hujjatlarni hisobga olib
ko‘rib chiqilishini ta’minlaydilar;
9) hududda “Xavfsiz shahar” kompleksini, shuningdek, Ijro intizomi yagona idoralararo elektron tizimini va “Elektron
hokimiyat” axborot tizimini joriy qilish va yanada rivojlantirish masalalarini bajarish ishlarini muvofiqlashtiradilar;
10) mahalliy davlat hokimiyati organlarida hamda respublika davlat va xo‘jalik boshqaruvi organlarining hududiy
bo‘linmalarida davlat xizmatlari va ma’muriy protseduralarni axborotlashtirish tizimida axborot-kommunikatsiya texnologiyalarini
joriy qilish bo‘yicha hududiy dasturlar bajarilishini ta’minlaydilar.
4-bob. Vazirlik va Vazirlikning Qoraqalpog‘iston Respublikasi, viloyatlar va Toshkent shahridagi hududiy
boshqarmalarining huquqlari hamda javobgarligi
1-§. Vazirlikning huquqlari va javobgarligi
19. Vazirlik o‘ziga yuklangan vazifalar va funksiyalarni amalga oshirish uchun quyidagi huquqlarga ega:
1) davlat va xo‘jalik boshqaruvi organlari, mahalliy davlat hokimiyati organlaridan Vazirlik vakolatiga kiradigan
masalalarni hal qilish uchun zarur bo‘lgan axborotni belgilangan tartibda so‘rash va olish;
Oldingi tahrirga qarang.

2) O‘zbekiston Respublikasi Vazirlar Mahkamasiga, O‘zbekiston Respublikasi Prezidenti Administratsiyasiga belgilangan
tartibda normativ-huquqiy hujjatlar loyihalarini, shuningdek, Vazirlikka yuklangan vazifalar va funksiyalarni bajarish bilan bog‘liq
boshqa hujjatlarni kiritish;
(19-bandning 2-kichik bandi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda —
Qonun hujjatlari ma’lumotlari milliy bazasi, 14.05.2019-y., 09/19/397/3123-son)

3) davlat va xo‘jalik boshqaruvi organlari, mahalliy davlat hokimiyati organlarining Vazirlik vakolatiga kiradigan
masalalar bo‘yicha faoliyatini belgilangan tartibda muvofiqlashtirish;
4) davlat statistika organlaridan Vazirlik vakolatiga kiradigan masalalar bo‘yicha kerakli statistik axborotni bepul olish;
5) Vazirlik va uning tasarrufiga kiruvchi tuzilmalarning davlat mulkini o‘z tashkiliy tuzilmasi doirasida beg‘araz
foydalanish huquqi asosida, bir bo‘linmadan boshqa bo‘linmaga belgilangan tartibda berish;
6) Vazirlik va uning tasarrufiga kiruvchi tashkilotlar xodimlarini, tegishli sohada ular faoliyatining asosiy ko‘rsatkichlari
bo‘yicha parametrlari bajarilishini hisobga olib, moddiy rag‘batlantirish tartibi, miqdori va shartlarini belgilash;
7) Vazirlik vakolatiga kiradigan masalalar bo‘yicha takliflarni ko‘rib chiqish uchun O‘zbekiston Respublikasi Vazirlar
Mahkamasiga, davlat va xo‘jalik boshqaruvi organlariga, mahalliy davlat hokimiyati organlariga kiritish;
8) Vazirlik vakolatiga kiradigan masalalar bo‘yicha idoralararo tusdagi xalqaro shartnomalarni belgilangan tartibda tuzish;
9) Vazirlik vakolatiga kiradigan masalalar bo‘yicha xalqaro darajada O‘zbekiston Respublikasi manfaatlarini belgilangan
tartibda ifodalash;
10) davlat va xo‘jalik boshqaruvi organlarida va mahalliy davlat hokimiyati organlarida axborot-kommunikatsiya
texnologiyalarini joriy qilish darajasi va samaradorligini, elektron hukumat loyihalarini amalga oshirish samaradorligining
maqsadli ko‘rsatkichlariga erishish darajasini, shuningdek, elektron davlat xizmatlari ko‘rsatish sifati bo‘yicha tekshiruvlarni
o‘tkazish;
11) davlat va xo‘jalik boshqaruvi organlari va mahalliy davlat hokimiyati organlariga axborot-kommunikatsiya
texnologiyalarini joriy qilish va elektron davlat xizmatlari ko‘rsatish doirasida yo‘l qo‘yiladigan kamchiliklarni bartaraf etish
to‘g‘risida ko‘rsatmalar yuborish;
12) iqtisodiyot tarmoqlari va sohalarida axborot-kommunikatsiya texnologiyalari va elektron hukumatning samaradorligi
va sifati darajasini baholash natijalariga asosan, vazirliklar va idoralar, kompaniyalar, uyushmalar, yirik korxonalar va birlashmalar,
mahalliy davlat hokimiyati organlari rahbarlarining egallab turgan lavozimlariga munosibligini ko‘rib chiqish va takliflar kiritish;
13) belgilangan tartibda axborot-tahliliy va ekspert ishlarini amalga oshirish uchun ilmiy va boshqa tashkilotlarni,
shuningdek, olimlar va mutaxassislarni jalb qilish;
14) iqtisodiyot tarmoqlari va sohalarida axborot-kommunikatsiya texnologiyalari va elektron davlat xizmatlarini joriy
qilish masalalari bilan bog‘liq davlat va xo‘jalik boshqaruvi organlari, mahalliy davlat hokimiyati organlari hay’ati kengashlarida
ishtirok etish;
15) axborot-kommunikatsiya texnologiyalarini joriy qilish va rivojlantirish uchun mas’ul bo‘lgan davlat va xo‘jalik
boshqaruvi organlari, mahalliy davlat hokimiyati organlari maxsus tarkibiy bo‘linmalari rahbarlarining lavozimlariga nomzodlarni
ko‘rib chiqish va kelishish;
16) telekommunikatsiyalar, axborot-kommunikatsiya texnologiyalari, radiochastotalar spektridan foydalanish, elektron
hukumat va pochta aloqasi sohasidagi nazorat va monitoring natijalari bo‘yicha normativ-huquqiy hujjatlar talablarining
aniqlangan buzilishlarini bartaraf etish to‘g‘risida ko‘rsatmalar berish;
17) davlat va xo‘jalik boshqaruvi organlari, mahalliy davlat hokimiyati organlarining axborot-kommunikatsiya
texnologiyalari va “Elektron hukumat” tizimini joriy qilish, ma’muriy protseduralarni axborotlashtirish va elektron davlat
xizmatlari ko‘rsatish ishlari va loyihalarini moliyalashtirish xarajatlarining smetalarini ko‘rib chiqish va kelishishda ishtirok etish;
18) tashkilotlar tomonidan axborot-kommunikatsiya texnologiyalari, telekommunikatsiya va pochta aloqasi xizmatlari
ko‘rsatish normalari va qoidalariga rioya qilishlarini, shuningdek, telekommunikatsiya operatorlari va provaydyerlarining
faoliyatini nazorat qilish;
19) aniqlangan kamchiliklar bartaraf etilguncha pochta va telekommunikatsiyalar sohasida faoliyatni amalga oshirayotgan
va taqdim etiladigan xizmatlar sifati, telekommunikatsiya vositalari, respublika hududida foydalaniladigan radioelektron vositalar
va yuqori chastotali qurilmalar radionurlanishlarining parametrlari bo‘yicha belgilangan normalar, standartlar, texnik
reglamentlarning buzilishiga yo‘l qo‘yadigan xo‘jalik yurituvchi subyektlarning ayrim qurilmalari va texnologik uchastkalari ishini
vaqtincha to‘xtatish;
20) telekommunikatsiyalar, teleradioeshittirish, radiochastotalar spektridan foydalanish, pochta aloqasi, axborotlashtirish,
elektron hukumat, elektron raqamli imzodan va radiochastotalar spektridan foydalanish, axborot xavfsizligi, teleradioeshittirish
sohasidagi faoliyatni tartibga soluvchi, barcha vazirliklar, davlat qo‘mitalari, idoralar, mahalliy davlat hokimiyati organlari,
tashkilotlar, mansabdor shaxslar va fuqarolar tomonidan ijro etilishi majburiy hisoblanadigan normativ-huquqiy hujjatlarni qabul
qilish;
21) telekommunikatsiyalar sohasida faoliyatni amalga oshiruvchi xo‘jalik yurituvchi subyektlar tomonidan litsenziya
shartnomalari talablari va shartlari bajarilishining muntazam monitoringini, nazoratini amalga oshirish;
22) Vazirlik xodimlarining vaqtincha mehnatga layoqatsizligi bo‘yicha nafaqalar to‘lashni amalga oshirish, mavjud
kreditorlik qarzdorligini uzish, moddiy-texnik bazani mustahkamlash, ijtimoiy rivojlanish va moddiy rag‘batlantirish choratadbirlarini tashkil etish uchun Vazirlikning rivojlantirish jamg‘armasini shakllantirish;
23) Vazirlikka yuklangan vazifalar va funksiyalarni bajarish doirasida axborot texnologiyalari va kommunikatsiyalari
sohasidagi davlat organlari va tashkilotlari, loyiha institutlari, ilmiy-ta’lim muassasalarining, shuningdek, yetakchi xalqaro va chet
el kompaniyalarining mutaxassislarini maslahatchilar sifatida jalb qilish;
24) butunjahon Internet axborot tarmog‘ida, shu jumladan ijtimoiy tarmoqlarda yuqori ijtimoiy qiziqish uyg‘otgan
obyektiv, ishonchli bo‘lmagan maqolalarga o‘z vaqtida javob qaytarish bo‘yicha davlat va xo‘jalik boshqaruvi organlariga
tavsiyalar berish;
25) favqulodda vaziyatlarda (harbiy harakatlar, zilzilalar, suv toshqinlari, yong‘inlar, epidemiyalar va boshqalarda) har
qanday pochta aloqasi, telekommunikatsiya tarmoqlari va vositalaridan hamda axborot tizimlaridan foydalanish hamda
markazlashgan telekommunikatsiya tarmoqlarini cheklash yoki to‘xtatib qo‘yish bo‘yicha ustuvorlikni aniqlash, istisno tarzda
telekommunikatsiya xizmatlari iste’molchilarining maxsus telekommunikatsiya tarmoqlari;
26) O‘zbekiston Respublikasida radioelektron vositalar va yuqori chastotali qurilmalarni sotib olish (berish), loyihalash va
qurish (o‘rnatish) uchun kerakli ruxsatnomalarni berish;
27) radiochastotalar spektridan foydalanishni to‘xtatish, to‘xtatib turish va cheklash, radioelektron vositalar va yuqori
chastotali qurilmalar belgilangan standartlar, texnik reglamentlar va texnik normalarga mos bo‘lmagan holda, fuqarolar
xavfsizligini ta’minlamaslik faktlari aniqlanganda, radiochastotalar spektridan foydalanganlik uchun to‘lov kiritilmaganda,
shuningdek, alohida holatlarda belgilangan tartibda ulardan foydalanishni taqiqlash;
28) davlat organlari va boshqa budjet tashkilotlarining axborot texnologiyalari va kommunikatsiyalarini rivojlantirishga
mas’ul bo‘lgan bo‘linma rahbarlarini har yil yakunlari bo‘yicha tegishli organ va tashkilot faoliyatiga axborot tizimlari, elektron
davlat xizmatlari va axborotlashtirishni joriy etish rejalari va dasturlarining o‘z vaqtida, to‘liq va sifatli bajarilganligi uchun
mukofotlash;
29) Mahalliy dasturiy mahsulotlarni ishlab chiquvchilarni davlat tomonidan qo‘llab-quvvatlash bo‘yicha takliflarni ishlab
chiqish uchun dasturiy mahsulotlarning mahalliy bozorining rivojlanish holatini o‘rganish va tahlil qilish.
Vazirlik qonun hujjatlariga muvofiq boshqa huquqlarga ham ega bo‘lishi mumkin.
20. Vazirlik quyidagilar uchun javob beradi:
1) Vazirlikka yuklangan vazifalar va funksiyalarni samarali bajarish, shuningdek, axborot texnologiyalari va
kommunikatsiyalarining tegishli sohasida davlat siyosatining samarali amalga oshirilishi;
2) Vazirlik faoliyati bilan bog‘liq prognoz ko‘rsatkichlarga erishishni so‘zsiz ta’minlash;
Oldingi tahrirga qarang.

3) O‘zbekiston Respublikasi Vazirlar Mahkamasi va O‘zbekiston Respublikasi Prezidenti Administratsiyasiga
kiritiladigan, shuningdek, Vazirlik tomonidan qabul qilinadigan normativ-huquqiy hujjatlar va boshqa hujjatlar loyihalarini amalga
oshirish sifati, natijalari va oqibatlari;
(20-bandning 3-kichik bandi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda —
Qonun hujjatlari ma’lumotlari milliy bazasi, 14.05.2019-y., 09/19/397/3123-son)

4) sohani rivojlantirish, shuningdek, axborot texnologiyalari va kommunikatsiyalari sohasida hududlarni ijtimoiy-iqtisodiy
rivojlantirish va muammoli masalalarni hal qilish bo‘yicha dasturlar, chora-tadbirlar rejalari, “yo‘l xaritalari” va boshqa dasturiy
hujjatlarni samarali amalga oshirish;
5) fuqarolar va tadbirkorlik subyektlarining axborot texnologiyalari va kommunikatsiyalari sohasidagi huquqlari va
qonuniy manfaatlariga rioya etish hamda himoya qilishni ta’minlash;
6) axborot texnologiyalari va kommunikatsiyalari, axborotlashtirish va axborot xavfsizligini ta’minlash, “Elektron
hukumat” tizimini joriy qilish, elektron raqamli imzodan va radiochastotalar spektridan foydalanish, telekommunikatsiyalar va
pochta aloqasi sohasida davlat siyosati amalga oshirilishini ta’minlash;
7) elektron hukumat, axborotlashtirish va axborot xavfsizligini ta’minlash, telekommunikatsiyalar va pochta aloqasi
sohasiga investitsiyalar jalb qilinishini ta’minlash;
8) O‘zbekiston Respublikasi Telekommunikatsiya tarmoqlarini boshqarish tizimini shakllantirish va uning samarali
ishlashini ta’minlash;
9) Radiochastotalar bo‘yicha respublika kengashi faoliyatining tashkiliy-texnik va normativ-huquqiy ta’minotini
ta’minlash;
10) Vazirlikka yuklangan boshqa vazifalarni samarali bajarish.
2-§. Vazirlik markaziy apparatining huquqlari va javobgarligi
21. Vazirlikning markaziy apparati o‘ziga yuklangan vazifalar va funksiyalarni amalga oshirish uchun:
1) davlat va xo‘jalik boshqaruvi organlaridan, mahalliy davlat hokimiyati organlaridan, Vazirlikning hududiy
boshqarmalaridan va uning tasarrufidagi tashkilotlardan, shuningdek, telekommunikatsiya korxonalaridan va litsenziatlardan
Vazirlik markaziy apparatida ko‘rib chiqiladigan masalalarni tahlil qilish va ishlab chiqish uchun zarur bo‘lgan materiallar va
ma’lumotlarni, shuningdek, normativ-huquqiy hujjatlar loyihalarini va boshqa hujjatlarni so‘rash va olish;
2) zarur bo‘lganda, belgilangan tartibda Vazirlikda ko‘rib chiqiladigan masalalarni ishlab chiqish, axborot va tahliliy
materiallarni, shuningdek, normativ-huquqiy hujjatlar va boshqa hujjatlarning loyihalarini tayyorlash uchun Vazirlik hududiy
boshqarmalari va uning tasarrufidagi tashkilotlar, telekommunikatsiya korxonalarining rahbarlari va vakillarini, litsenziyatlarni jalb
qilish, bu maqsadlar uchun ekspert va ishchi guruhlar tuzish;
3) Vazirlik hududiy boshqarmalaridan va uning tasarrufidagi tashkilotlardan ular tomonidan kiritilgan normativ-huquqiy
hujjatlar va boshqa hujjatlar loyihalarining puxta ishlab chiqilishini talab qilish, zarur bo‘lganda ularni kamchiliklarni bartaraf etish
uchun qaytarish;
4) Vazirlik hududiy boshqarmalari va uning tasarrufidagi tashkilotlar, telekommunikatsiya korxonalari rahbarlari va
vakillari, litsenziatlar ishtirokidagi Vazirlik hay’at majlisi va yig‘ilishlarini o‘tkazish;
5) Vazirlik hududiy boshqarmalari va tasarrufidagi tashkilotlar, korxona rahbarlariga va litsenziatlarga tezkor hal qilinishi
talab etiladigan va Vazirlikka yuklangan vazifalar va funksiyalarning bajarilishi bilan bog‘liq masalalar bo‘yicha belgilangan
tartibda topshiriq berish;
6) Vazirlik hududiy boshqarmalari va tasarrufidagi tashkilotlar, telekommunikatsiya korxonalari va litsenziatlar tomonidan
qabul qilingan qonun hujjatlari va boshqa normativ-huquqiy hujjatlar, O‘zbekiston Respublikasi Prezidentining va O‘zbekiston
Respublikasi Vazirlar Mahkamasining topshiriqlari, shuningdek, Vazirlik va uning rahbariyati tomonidan qabul qilingan hujjatlar
va topshiriqlarning bajarilishi bo‘yicha faoliyatini belgilangan tartibda o‘rganish va tekshirish;
7) xo‘jalik boshqaruvi organlariga, mahalliy davlat hokimiyati organlariga avtomatlashtirilgan dasturiy mahsulotlarni joriy
qilish sohasidagi kamchiliklarni bartaraf etish yuzasidan ko‘rsatmalar tayyorlash;
8) Vazirlikka yuklangan vazifalar va funksiyalarning bajarilishi bilan bog‘liq bo‘lgan normativ-huquqiy hujjatlar va
boshqa hujjatlar loyihalarini ishlab chiqish va belgilangan tartibda yuqori organlarga kiritish;
9) Vazirlik vakolatiga kiradigan masalalarda davlat va xo‘jalik boshqaruvi organlari, mahalliy davlat hokimiyati organlari
bilan o‘zaro hamkorlik va muvofiqlashtirishni amalga oshirish;
10) Vazirlik va uning tasarrufidagi tashkilotlar xodimlarini sohadagi faoliyatining asosiy ko‘rsatkichlari bo‘yicha
parametrlarning bajarilishini hisobga olgan holda moddiy rag‘batlantirish tartibi, miqdori va shartlarini ishlab chiqish va tasdiqlash;
11) Vazirlik vakolatlariga kiradigan masalalar bo‘yicha takliflar ishlab chiqish va ko‘rib chiqish uchun O‘zbekiston
Respublikasi Vazirlar Mahkamasiga, davlat va ho‘jalik boshqaruvi organlariga, mahalliy davlat hokimiyati organlariga kiritish;
12) vazirliklar va idoralar, kompaniyalar, uyushmalar, yirik korxonalar va birlashmalar, mahalliy davlat hokimiyati
organlari rahbarlarining iqtisodiyot sohalarida axborot-kommunikatsiya texnologiyalari va elektron hukumatni joriy etish
samaradorligi va sifati darajasini baholash natijalari asosida egallab turgan lavozimlariga mos kelishi bo‘yicha takliflarni ko‘rib
chiqish va kiritish;
13) davlat va xo‘jalik boshqaruvi organlari, mahalliy davlat hokimiyati organlari hay’atlarining, iqtisodiyot sohalari va
tarmoqlarida axborot-kommunikatsiya texnologiyalari va elektron davlat xizmatlarini joriy qilish masalalarini ko‘rib chiqish bilan
bog‘liq majlislarda qatnashish;
14) davlat va xo‘jalik boshqaruvi organlari, mahalliy davlat hokimiyati organlarining axborot-kommunikatsiya
texnologiyalarini joriy qilish va rivojlantirish uchun mas’ul ixtisoslashtirilgan tarkibiy bo‘linmalarning rahbarlari lavozimiga
nomzodlarni ko‘rib chiqish va kelishish;
15) davlat va xo‘jalik boshqaruvi organlari, mahalliy davlat hokimiyati organlarining axborot-kommunikatsiya
texnologiyalarini va “Elektron hukumat” tizimini joriy qilish, ma’muriy protseduralarni axborotlashtirish hamda elektron davlat
xizmatlari ko‘rsatish bo‘yicha ishlar va loyihalarni moliyalashtirishga qilinadigan xarajatlar smetasini ko‘rib chiqish va kelishish;
16) tashkilotlar tomonidan axborot-kommunikatsiya texnologiyalari, telekommunikatsiya va pochta aloqasi xizmatlari
ko‘rsatish bo‘yicha qoidalar va normalarga rioya qilinishi, shuningdek, o‘zining vakolati doirasida telekommunikatsiya operatorlari
va provaydyerlarining faoliyati ustidan nazoratni amalga oshirish;
17) pochta va telekommunikatsiyalar sohasida faoliyat yuritayotgan va ko‘rsatiladigan xizmatlarining sifati bo‘yicha
belgilangan normalar, standartlar, texnik reglamentlar va talablar, respublika hududida foydalanishda bo‘lgan
telekommunikatsiyalar vositalari, radioelektron vositalar va yuqori chastotali qurilmalar parametrlarining buzilishiga yo‘l

qo‘yayotgan xo‘jalik yurituvchi subyektlarning ayrim qurilmalari va texnologik uchastkalari ishini, aniqlangan kamchiliklar
bartaraf qilingunga qadar, vaqtinchalik to‘xtatib turish to‘g‘risida qaror qabul qilish;
18) telekommunikatsiyalar, teleradioeshittirish, radiochastota spektridan foydalanish, pochta aloqasi, axborotlashtirish,
elektron hukumat, elektron raqamli imzo va radiochastota spektridan foydalanish, axborot xavfsizligi sohasida faoliyatni tartibga
soladigan, barcha vazirliklar, davlat qo‘mitalari, idoralar, mahalliy davlat hokimiyati organlari, tashkilotlar, mansabdor shaxslar va
fuqarolar tomonidan bajarilishi majburiy bo‘lgan normativ-huquqiy hujjatlarni ishlab chiqish va qabul qilish;
19) telekommunikatsiyalar sohasida faoliyatni amalga oshiradigan xo‘jalik yurituvchi subyektlar tomonidan litsenziya
bitimlari talablari va shartlari bajarilishi ustidan nazorat, tizimli monitoring olib borish;
20) davlat va xo‘jalik boshqaruvi organlariga Internet butunjahon axborot tarmog‘ida, shu jumladan, ijtimoiy tarmoqlarda
yuqori darajada ijtimoiy qiziqish uyg‘otadigan noxolis, ishonchli bo‘lmagan maqolalarga o‘z vaqtida e’tibor qaratish bo‘yicha
tavsiyalar ishlab chiqish;
21) favqulodda holatlarda (harbiy harakatlar paytida, zilzilalarda, suv toshqinlarida, yong‘inlarda, epidemiyalar va
boshqalarda) barcha tarmoqlar va pochta aloqasi vositalari, telekommunikatsiya va axborot tizimlari, shuningdek,
markazlashtirilgan telekommunikatsiya tarmoqlari va vositalari boshqaruvidan foydalanish, ishini cheklash yoki to‘xtatib
qo‘yishda, telekommunikatsiya xizmatlari maxsus iste’molchilari tarmoqlaridan tashqari, ustuvorlikni aniqlash huquqiga ega.
Vazirlikning markaziy apparati qonun hujjatlariga muvofiq boshqa huquqlarga ham ega bo‘lishi mumkin.
22. Vazirlik markaziy apparati:
1) Vazirlikning hududiy boshqarmalari, shuningdek, uning tasarrufidagi tashkilotlar bilan birga, Vazirlikka yuklangan
vazifalar va funksiyalarning sifatli va o‘z vaqtida bajarilishini ta’minlash;
2) Vazirlik faoliyati bilan bog‘liq prognoz ko‘rsatkichlarga erishishni ta’minlash bo‘yicha Vazirlik markaziy apparati
bo‘linmalarining ishini tashkil qilish;
Oldingi tahrirga qarang.

3) Vazirlik tomonidan O‘zbekiston Respublikasi Vazirlar Mahkamasi va O‘zbekiston Respublikasi Prezidenti
Administratsiyasi ko‘rib chiqishi uchun kiritiladigan normativ-huquqiy hujjatlar loyihalari va boshqa hujjatlarni, shuningdek,
Vazirlik tomonidan qabul qilinadigan qarorlarni sifatli tayyorlash va ekspertiza qilish;
(22-bandning 3-kichik bandi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda —
Qonun hujjatlari ma’lumotlari milliy bazasi, 14.05.2019-y., 09/19/397/3123-son)

4) hududiy boshqarmalar tomonidan axborot texnologiyalari va kommunikatsiyalari sohasini rivojlantirish, shuningdek,
axborot texnologiyalari va kommunikatsiyalari, pochta aloqasi va telekommunikatsiyalar sohasida hududlarning muammoli
masalalarini hal qilish va iqtisodiy-ijtimoiy rivojlantirish bo‘yicha davlat, tarmoq va hududiy dasturlar, tadbirlar rejalari, “yo‘l
xaritalari” va boshqa dasturiy hujjatlar amalga oshirilishini tashkil qilish;
5) fuqarolar va tadbirkorlik subyektlarining huquqlari va qonuniy manfaatlariga rioya qilinishini va himoyasini
ta’minlash;
Oldingi tahrirga qarang.

6) O‘zbekiston Respublikasi Prezidenti Administratsiyasi, Vazirlar Mahkamasi, Vazirlik hay’ati ko‘rib chiqishi uchun
kiritiladigan hujjatlar va materiallarni sifatli va o‘z vaqtida tayyorlanishi uchun javob beradi.
(22-bandning 6-kichik bandi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda —
Qonun hujjatlari ma’lumotlari milliy bazasi, 14.05.2019-y., 09/19/397/3123-son)

3-§. Vazirlikning Qoraqalpog‘iston Respublikasi, viloyatlar va Toshkent shahridagi hududiy boshqarmalarining huquqlari
va javobgarligi
23. Vazirlikning Qoraqalpog‘iston Respublikasi, viloyatlar va Toshkent shahridagi hududiy boshqarmalari o‘zlariga
yuklangan vazifalar va funksiyalarni amalga oshirish uchun:
1) belgilangan tartibda davlat va xo‘jalik boshqaruvi organlarining, mahalliy davlat hokimiyati organlarining hududiy
bo‘linmalaridan Vazirlik vakolatlariga kiradigan masalalarni hal qilish uchun zarur bo‘lgan axborotni so‘rash va olish;
2) ko‘rib chiqish uchun davlat va xo‘jalik boshqaruvi organlariga, mahalliy davlat hokimiyati organlariga Vazirlik
vakolatiga kiradigan masalalar bo‘yicha takliflar kiritish;
3) mulkchilik shaklidan va idoraviy mansubligidan qat’i nazar, korxonalarda, muassasalarda, tashkilotlarda pochta aloqasi
va telekommunikatsiyalar xizmatlari, shuningdek, axborot-kommunikatsiya texnologiyalari sohasida xizmatlar ko‘rsatish bo‘yicha
qoidalar va normalarga rioya qilinishi monitoringini amalga oshirish;
4) mulkchilik shaklidan va idoraviy mansubligidan qat’i nazar, korxonalar, muassasalar, tashkilotlarning axborot
texnologiyalari va kommunikatsiyalari sohasi qonunchiligiga amal qilishi yuzasidan nazoratni amalga oshirish;
5) litsenziya bitimlari talablari va shartlari bajarilishi, shuningdek, hududlarda axborot texnologiyalari va
kommunikatsiyalari sohasida faoliyatni amalga oshiradigan xo‘jalik yurituvchi subyektlar tomonidan qonunlarga rioya qilinishi
ustidan tizimli monitoringni amalga oshirish;
6) elektron hukumat sohasida hududiy loyihalarning o‘z vaqtida bajarilishini, idoralararo axborot tizimlari va axborot
resurslari rivojlanishi va joriy qilinishi monitoringini olib borish;
7) belgilangan tartibda ko‘rib chiqish uchun Vazirlikka davlat va xo‘jalik boshqaruvi organlari, mahalliy davlat hokimiyati
organlari hududiy boshqarmalari rahbarlarining axborot-kommunikatsiya texnologiyalarini joriy qilish darajasi, sifati va samarasini
baholash natijalariga ko‘ra egallab turgan lavozimlariga to‘g‘ri kelish-kelmasligi taklifini kiritish;
8) davlat va xo‘jalik boshqaruvi hududiy organlarining, mahalliy davlat hokimiyati organlarining axborot-kommunikatsiya
texnologiyalarini joriy qilish va elektron davlat xizmatlari ko‘rsatish sifati hamda samaradorligi bo‘yicha o‘rganishlar o‘tkazish;
9) mahalliy davlat hokimiyati organlarining iqtisodiyot tarmoqlari va sohalarida axborot-kommunikatsiya
texnologiyalarini joriy qilish va elektron davlat xizmatlari ko‘rsatish masalalarini ko‘rib chiqish bilan bog‘liq majlislarda ishtirok
etish;
10) axborot texnologiyalari va kommunikatsiyalari, pochta aloqasi va telekommunikatsiyalar sohasini rivojlantirish,
shuningdek, Vazirlik vakolatiga kiradigan masalalar bo‘yicha hududlarning ijtimoiy-iqtisodiy rivojlanishi va muammoli
masalalarni hal qilish bo‘yicha davlat va tarmoq dasturlari, chora-tadbirlar rejalari, “yo‘l xaritalari” va boshqa dasturiy hujjatlar
bajarilishining nazoratini amalga oshirish;
11) tashkilotlar tomonidan, pochta aloqasi, telekommunikatsiyalar va axborot-kommunikatsiyalar texnologiyalari
xizmatlari ko‘rsatish bo‘yicha normalar va qoidalarga rioya qilinishi ustidan nazoratni amalga oshirish;
12) hududlarda axborot-kommunikatsiya texnologiyalarini joriy qilish va o‘zaro hamkorlik tizimini takomillashtirish
yuzasidan Vazirlikka taklif kiritish huquqiga ega.
Vazirlikning hududiy boshqarmalari qonun hujjatlariga muvofiq boshqa huquqlarga ham ega bo‘lishi mumkin.
24. Vazirlikning Qoraqalpog‘iston Respublikasi, viloyatlar va Toshkent shahridagi hududiy boshqarmalari:
1) Vazirlik hududiy boshqarmalarining faoliyati bilan bog‘liq prognoz ko‘rsatkichlariga erishishni ta’minlash;
2) Vazirlikka kiritiladigan hujjatlar va takliflar loyihalari sifati, yakuniy natijalari hamda amalga oshirilishining oqibatlari,
shuningdek, Vazirlikning hududiy boshqarmalari tomonidan qabul qilinadigan qarorlar;
3) tumanlarda (shaharlarda) aniqlangan muammolarni har tomonlama, chuqur tahlil qilish va umumlashtirish asosida,
Qoraqalpog‘iston Respublikasi, viloyatlarda va Toshkent shahrida axborot texnologiyalari va kommunikatsiyalar sohasini
rivojlantirish bo‘yicha takliflarni tayyorlash;
4) Qoraqalpog‘iston Respublikasi, viloyatlar va Toshkent shahrida sohani rivojlantirish, muammoli masalalarni hal qilish
bo‘yicha dasturlar, tadbirlar rejalari, “yo‘l xaritalari” va boshqa dasturiy hujjatlarni samarali amalga oshirish;
5) fuqarolar va tadbirkorlik subyektlarining huquqlari hamda qonuniy manfaatlariga rioya qilinishini va uning himoyasini
ta’minlash uchun javob beradi.
5-bob. Vazirlik rahbarlarining asosiy funksional vazifalari
25. Quyidagilar Vazirning asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya qilish;
2) Vazirlik faoliyatiga umumiy rahbarlikni amalga oshirish, O‘zbekiston Respublikasi Prezidentining tegishli hujjati bilan,
O‘zbekiston Respublikasi Vazirlar Mahkamasining qarori va boshqa qonun hujjatlari bilan yuklangan vazifalar va funksiyalar
bajarilishini tashkil etish;
3) O‘zbekiston Respublikasi Prezidentining hujjatlari va O‘zbekiston Respublikasi Vazirlar Mahkamasining qarorlari bilan
tasdiqlangan Vazirlik faoliyatini yanada takomillashtirish bo‘yicha konsepsiyalar, kompleks dasturlar va kompleks tadbirlar ijrosini
tanqidiy va chuqur tahlil qilish;
4) Vazirlik, hududiy boshqarmalar va uning tarkibiy bo‘linmalari faoliyati bilan bog‘liq prognoz ko‘rsatkichlarga
erishishni so‘zsiz ta’minlash bo‘yicha amaldagi chora-tadbirlarni ishlab chiqish va qabul qilish;
Oldingi tahrirga qarang.

5) O‘zbekiston Respublikasi Prezidenti Administratsiyasi tarkibiy bo‘linmalari va O‘zbekiston Respublikasi Vazirlar
Mahkamasi bilan, shuningdek, Vazirlikning faoliyat sohasiga kiradigan masalalar bo‘yicha tegishli vazirliklar hamda idoralar bilan
o‘zaro hamkorlik qilish, O‘zbekiston Respublikasi Vazirlar Mahkamasi va uning Rayosati majlislarida masalalarni ko‘rib chiqishda
ishtirok etish;
(25-bandning 5-kichik bandi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda —
Qonun hujjatlari ma’lumotlari milliy bazasi, 14.05.2019-y., 09/19/397/3123-son)

6) O‘zbekiston Respublikasi Prezidentining, O‘zbekiston Respublikasi Bosh vaziri va uning o‘rinbosarlarining
topshiriqlarini bajarish;
7) o‘zining o‘rinbosarlari vakolatlarini belgilash, ular o‘rtasida vazifalarni taqsimlash, Vazirlik boshqa mansabdor
shaxslarning vakolatlarini belgilash, o‘zining o‘rinbosarlari va boshqa mansabdor shaxslarining Vazirlik faoliyatining ayrim
uchastkalariga rahbarlik qilish yuzasidan shaxsiy javobgarlik darajasini belgilash;
8) Vazirlik faoliyati rejalashtirilishini tashkil etish, Vazirlik va o‘z o‘rinbosarlarining har chorakdagi ish rejalarini
tasdiqlash, ularning bajarilishi ustidan nazoratni ta’minlash;
9) O‘zbekiston Respublikasi Prezidenti va O‘zbekiston Respublikasi Vazirlar Mahkamasining hujjatlari va topshiriqlari
bajarilishini tashkil etish va monitoring qilishning amaldagi tizimini yaratish, Vazirlik faoliyatida ijro intizomini mustahkamlash
bo‘yicha kompleks amaliy chora-tadbirlarni amalga oshirish, shuningdek, tarkibiy bo‘linmalar va hududiy boshqarmalar,
shuningdek, tasarrufidagi tashkilotlar rahbarlarining O‘zbekiston Respublikasi Prezidentining “O‘zbekiston Respublikasi
Prezidenti hujjatlari va topshiriqlarining samarali va natijaviy bajarilishi, shuningdek, ijro intizomini mustahkamlash uchun
O‘zbekiston Respublikasi Prezidentining Davlat maslahatchilari, Vazirlar Mahkamasi va uning komplekslari, davlat va xo‘jalik
boshqaruvi organlari, shuningdek, barcha darajadagi hokimiyatlar rahbarlarining shaxsiy javobgarligi to‘g‘risida” 2017-yil 11apreldagi PQ-2881-son qarori va Vazirlar Mahkamasining “Ijro intizomini mustahkamlash chora-tadbirlari to‘g‘risida” 1999-yil
12-yanvardagi 12-son qaroriga muvofiq topshiriqlarning o‘z vaqtida va sifatli bajarilishi yuzasidan shaxsiy javobgarligini oshirish
bo‘yicha chora-tadbirlar ko‘rish;
10) Vazirlik xodimlarining qayta tayyorlanishi va malakasi tizimli oshirilishini tashkil etish;
11) Vazirlik tizimida kadrlarni tanlash va joy-joyiga qo‘yish, ularning samarali faoliyati uchun zarur sharoitlar yaratish,
Vazirlikning kadrlar zaxirasini shakllantirish;
Oldingi tahrirga qarang.

12) O‘zbekiston Respublikasi Prezidenti, O‘zbekiston Respublikasi Prezidentining Administratsiyasi va O‘zbekiston
Respublikasi Vazirlar Mahkamasining nomenklaturasiga kiradigan vakant lavozimlarga taklif qilingan kadrlarning, shuningdek,
Vazirlikka ishga qabul qilinadigan boshqa kadrlarning kasb mahorati, bilimga egaligi, amaliy tajribasi, ish va axloqiy-ma’naviy
sifatlarining yuqori darajasi kafolatlanishini ta’minlash;
(25-bandning 12-kichik bandi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda
— Qonun hujjatlari ma’lumotlari milliy bazasi, 14.05.2019-y., 09/19/397/3123-son)
Oldingi tahrirga qarang.

13) O‘zbekiston Respublikasining “Normativ-huquqiy hujjatlar to‘g‘risida”gi, “Qonunlar loyihalarini tayyorlash va ularni
O‘zbekiston Respublikasi Oliy Majlisining Qonunchilik palatasiga kiritish tartibi to‘g‘risida”gi qonunlari, O‘zbekiston
Respublikasi Vazirlar Mahkamasining Reglamenti va O‘zbekiston Respublikasi Prezidenti Administratsiyasining Reglamenti
talablariga qat’iy muvofiq ravishda faoliyat sohasining masalalari bo‘yicha normativ-huquqiy hujjatlar loyihalarining sifatli ishlab
chiqilishini tashkil etish, ularni o‘z vaqtida O‘zbekiston Respublikasi Vazirlar Mahkamasiga kiritish, O‘zbekiston Respublikasining
“Normativ-huquqiy hujjatlar to‘g‘risida”gi, “Qonunlar loyihalarini tayyorlash va ularni O‘zbekiston Respublikasi Oliy Majlisining
Qonunchilik palatasiga kiritish tartibi to‘g‘risida”gi qonunlariga muvofiq ularning Vazirlar Mahkamasining Devonida ishlab
chiqilishida, O‘zbekiston Respublikasi Vazirlar Mahkamasining Rahbariyati huzurida himoya qilinishida va Vazirlikning qonun
loyihasini tayyorlash bo‘yicha faoliyatini tashkil etishda, O‘zbekiston Respublikasi Prezidentining Administratsiyasida ko‘rib
chiqilishida ishtirok etish;
(25-bandning 13-kichik bandi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda
— Qonun hujjatlari ma’lumotlari milliy bazasi, 14.05.2019-y., 09/19/397/3123-son)

14) Vazirlik vakolatiga kiradigan masalalar bo‘yicha normativ-huquqiy hujjatlar qabul qilish, zarur hollarda, boshqa
vazirliklar va idoralar bilan birgalikda tegishli qarorlar qabul qilish;
15) Vazirlikka taqdim qilingan takliflar va normativ-huquqiy hujjatlar loyihalari to‘liq va har tomonlama ko‘rib
chiqilishini ta’minlash, ularning puxta bajarilgan ekspertizasini o‘tkazish, shuningdek, belgilangan muddatlarda ularni kelishish
(ularga viza qo‘yish);
16) qonun hujjatlari talablariga to‘liq mos holda Vazirlik rahbarlari va xodimlarining xizmat safarlarini uyushtirish va
tashkil etish, xizmat safarlarining asosliligini, samaradorligini va natijadorligini, safar xarajatlari uchun ajratiladigan mablag‘lardan
maqsadli va oqilona foydalanishni ta’minlash;
17) o‘z o‘rinbosarlarining va tarkibiy bo‘linmalar hamda hududiy boshqarmalar rahbarlari faoliyati samaradorligi va
natijadorligining tanqidiy tahlilini muntazam olib borish, Vazirlik hay’ati majlislarida ularning shaxsiy hisobotlarini eshitish,
yakunlar bo‘yicha zarur choralar ko‘rish;
18) Vazirlik xodimlarini rag‘batlantirish va intizomiy javobgarlikka tortish masalalarini hal qilish, o‘zining
o‘rinbosarlarini rag‘batlantirish va intizomiy javobgarlikka tortish to‘g‘risida takliflar kiritish, shu jumladan, ularning egallab
turgan lavozimlarida bundan buyon qolishining maqsadga muvofiqligi to‘g‘risidagi masalalarni ko‘rib chiqish, ularning shaxsiy
javobgarligini oshirish bo‘yicha tizimli chora-tadbirlarni amalga oshirish;
19) Vazirlik xodimlarining tasdiqlangan xodimlar Odob-axloq qoidalariga rioya qilishini ta’minlash;
20) “Korrupsiyaga qarshi kurash to‘g‘risida”gi O‘zbekiston Respublikasining Qonuni talablariga muvofiq Vazirlik
tizimida korrupsiya va boshqa qonun buzilishlarining oldini olish bo‘yicha choralar ko‘rish, shuningdek, qonunni qo‘llash
amaliyoti va qonun hujjatlarini takomillashtirish bo‘yicha chora-tadbirlarni ishlab chiqish va amalga oshirish yo‘li bilan ularni
sodir etishga yordam beruvchi sabablar va sharoitlarni aniqlash, tahlil qilish, bartaraf etish;
21) Vazirlik va uning hududiy boshqarmalari ishini tashkil etishning zamonaviy shakllari joriy qilinishini ta’minlash;
22) davlat xizmatlari ko‘rsatish samaradorligini, sifatini va foydalana olishlikni oshirish, shu jumladan, aholi va
tadbirkorlik subyektlari bilan o‘zaro hamkorlikni amalga oshirishda “yagona darcha” prinsipini joriy qilish yo‘li bilan, O‘zbekiston
Respublikasining “Elektron hukumat to‘g‘risida”gi Qonunini bajarish doirasida zamonaviy axborot-kommunikatsiya
texnologiyalaridan foydalanish;
23) jismoniy va yuridik shaxslarning murojaatlarini ko‘rib chiqish bo‘yicha ishlarni samarali tashkil qilish, aholi bilan
ochiq va to‘g‘ridan to‘g‘ri muloqotni yo‘lga qo‘yish, shaxsiy qabullarni, shu jumladan, qonun hujjatlari bilan belgilangan tartibda
va muddatlarda jismoniy shaxslar hamda yuridik shaxslar vakillarining sayyor qabullarini muntazam ravishda o‘tkazish;
24) O‘zbekiston Respublikasi Prezidentining Xalq qabulxonalari bilan samarali o‘zaro hamkorlik qilishni, Vazirlik
rahbarlari va xodimlarining ular ishida faol qatnashishini tashkil qilish, jismoniy va yuridik shaxslarning O‘zbekiston Respublikasi
Prezidentining Virtual qabulxonasidan kelib tushadigan murojaatlari o‘z vaqtida va mukammal ko‘rib chiqilishini ta’minlash;
25) davlat sirlariga kiritilgan va maxfiy tusdagi axborotlar bilan ishlashda qonun hujjatlari talablariga rioya qilish;
26) Vazirlik xodimlari, shuningdek, Vazirlikning tashkiliy tuzilmasiga kiradigan korxonalar, muassasalar va tashkilotlar
tomonidan bajarilishi shart bo‘lgan buyruqlar, farmoyishlar, qarorlar va ko‘rsatmalar chiqarish;
27) Vazirlikning markaziy apparati va hududiy boshqarmalari tuzilmasiga, zarur hollarda Vazirlikning belgilangan
umumiy soni doirasida o‘zgartirishlar kiritish.
Vazir qonun hujjatlariga muvofiq boshqa vakolatlarni ham amalga oshirishi mumkin.
26. Quyidagilar Vazir o‘rinbosarlarining asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya etish;
2) Vazir vaqtincha bo‘lmaganda, tegishli buyruq asosida uning vazifalarini bajarish;
3) Vazirlikning mutasaddilik qilinadigan tarkibiy bo‘linmalari faoliyatini muvofiqlashtirish, nazorat qilish va unga
bevosita rahbarlik qilish, ularning xodimlari o‘rtasida vazifalarni taqsimlash;
4) Vazirlik faoliyatini yanada takomillashtirish va uning faoliyatining mutasaddilik qilinadigan yo‘nalishlari bo‘yicha
O‘zbekiston Respublikasi Prezidentining hujjatlari va Vazirlar Mahkamasining qarorlari bilan tasdiqlangan konsepsiyalar,
kompleks dasturlar hamda tadbirlar amalga oshirilishini chuqur va tanqidiy tahlil qilish;
5) mutasaddilik qilinadigan bo‘linmalarning prognoz ko‘rsatkichlarga erishishini so‘zsiz ta’minlash choralarini ko‘rish,
bo‘linmalar rahbarlarining hisobotlarini tizimli ravishda eshitish hamda qayd etilgan ko‘rsatkichlarga erishish borasida ularning
shaxsiy mas’uliyatini oshirish;
6) mutasaddilik qilinadigan bo‘linmalar rahbarlarining har choraklik rejalarini tasdiqlash va ularning bajarilishini nazorat
qilish;
7) O‘zbekiston Respublikasi Prezidentining va Vazirlar Mahkamasining hujjatlari hamda topshiriqlari bajarilishini
ta’minlash, Vazirlikning mutasaddilik qilinadigan bo‘linmalarida ijro intizomini mustahkamlashga doir kompleks amaliy choratadbirlarni amalga oshirish, shuningdek, topshiriqlarning o‘z vaqtida hamda sifatli bajarilishi uchun tarkibiy bo‘linmalar
rahbarlarining shaxsiy mas’uliyatini oshirish choralarini ko‘rish;
8) Vazirlik hay’ati qarorlari, Vazirning buyruqlari va topshiriqlari o‘z vaqtida hamda sifatli bajarilishini ta’minlash;
9) Vazirga mutasaddilik qiladigan bo‘linmalarda kadrlarni tanlash va joy-joyiga qo‘yishga doir takliflar taqdim etish,
ularning professional darajasi, chuqur bilimga, amaliy tajribaga egaligi, ishchanlik va ma’naviy-axloqiy fazilatlarining yuqoriligi
kafolatlanganini ta’minlash, ularning kasb malakasini oshirish, Vazirlik mutasaddilik qiladigan tarkibiy bo‘linmalarda kadrlar
zaxirasini shakllantirish;
10) mutasaddilik qilinadigan tarkibiy bo‘linmalarning normativ-huquqiy hujjatlar loyihalarini sifatli tayyorlashini
ta’minlash, Vazirlik tarkibiy bo‘linmalarida tayyorlangan hujjatlar loyihalarini keyinchalik muhokama etish uchun ko‘rib chiqish
hamda ularga viza qo‘yish, Vazir tomonidan imzolash, O‘zbekiston Respublikasi Vazirlar Mahkamasining Reglamenti va
O‘zbekiston Respublikasi Prezidenti Devonining Reglamenti talablariga muvofiq ularning Vazirlar Mahkamasiga o‘z vaqtida
kiritilishini ta’minlash, shuningdek, Vazirning topshirig‘iga binoan Vazirlar Mahkamasi Apparatida normativ-huquqiy hujjatlar
loyihalarini ishlab chiqishda ishtirok etish;
11) Vazirlikka taqdim etilgan takliflar va normativ-huquqiy hujjatlar loyihalarini to‘liq hamda har tomonlama ko‘rib
chiqish, ularni huquqiy, moliyaviy, iqtisodiy va boshqa ekspertizadan puxta o‘tkazish;
12) qonun hujjatlari talablariga qat’iy muvofiq ravishda xizmat safarlarini tashkil qilish, xizmat safarlarining asosliligi,
samaradorligi va natijadorligini hamda xizmat safarlari uchun ajratiladigan mablag‘lardan maqsadli hamda oqilona foydalanishni
ta’minlash;
13) mutasaddilik qilinadigan tarkibiy bo‘linmalar rahbarlari va xodimlarining faoliyati samaradorligi hamda
natijadorligini tizimli ravishda tanqidiy tahlil qilish, ularning Vazirlik hay’ati majlislarida shaxsiy hisobotlarini eshitish va
yakunlari bo‘yicha zarur choralar ko‘rish;
14) Vazirlik mutasaddilik qiladigan faoliyatiga taalluqli masalalar bo‘yicha amaliy choralar ko‘rish, qonunchilikni
takomillashtirish bo‘yicha takliflar ishlab chiqish va ularni Vazirga kiritish;
15) mutasaddilik qilinadigan tarkibiy bo‘linmalar rahbarlari va xodimlarini rag‘batlantirish va intizomiy javobgarlikka
tortish masalasini hal qilish, shu jumladan ularning egallab turgan lavozimda qolishi yoki qolmasligi maqsadga muvofiqligi
haqidagi masalasini ko‘rib chiqish to‘g‘risida Vazirga takliflar kiritish, funksional majburiyatlar va yuklangan vazifalarning
bajarilishi uchun ularning shaxsiy mas’uliyatini oshirishga doir tizimli chora-tadbirlarni amalga oshirish;
16) Vazirlik xodimlarining tasdiqlangan odob-axloq qoidalari talablariga rioya etishini, mutasaddilik qilinadigan tarkibiy
bo‘linmalar rahbarlari va xodimlari tomonidan ko‘rsatilgan qoidalarga rioya qilinishini ta’minlash;
17) O‘zbekiston Respublikasining “Korrupsiyaga qarshi kurash to‘g‘risida”gi Qonuni talablariga muvofiq Vazirlik
tizimida korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir etilishiga
ko‘maklashadigan sabablar hamda sharoitlarni huquqni qo‘llash amaliyoti va qonunchilikni takomillashtirish chora-tadbirlarini
ishlab chiqish hamda amalga oshirish orqali aniqlash, tahlil qilish, bartaraf etish;
18) Vazirga davlat xizmatlari ko‘rsatish va ulardan foydalanish samaradorligi hamda sifatini oshirishga doir takliflar
kiritish;
19) jismoniy va yuridik shaxslar murojaatlarini ko‘rib chiqish bo‘yicha samarali ishlarni tashkil qilish, aholi bilan bevosita
va ochiq muloqotni yo‘lga qo‘yish, qonunchilikda belgilangan muddatlarda va tartibda jismoniy shaxslarni hamda yuridik shaxslar
vakillarini muntazam shaxsan qabul qilish, shu jumladan sayyor qabul qilish;
20) O‘zbekiston Respublikasi Prezidentining Xalq qabulxonalari bilan samarali hamkorlik qilish, Vazirlik xodimlari va
rahbariyatining qabulxonalar faoliyatida faol ishtirok etishini tashkil etish, jismoniy va yuridik shaxslardan O‘zbekiston
Respublikasi Prezidentining Virtual qabulxonasiga kelib tushadigan murojaatlarni o‘z vaqtida hamda to‘liq ko‘rib chiqilishini
ta’minlash;
21) davlat sirlariga kiritilgan axborot va maxfiy axborot bilan ishlashda qonun hujjatlari talablariga rioya etish.
27. Quyidagilar Vazirlik markaziy apparati tarkibiy bo‘linmalari rahbarlarining asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya etish;
2) tarkibiy bo‘linmalar faoliyatiga bevosita rahbarlik qilish, ushbu bo‘linmalarga yuklangan vazifalar va funksiyalar
bajarilishini tashkil etish;
3) o‘z vakolatlari doirasida Vazirlik hududiy boshqarmalari va tasarrufidagi tashkilotlar faoliyatini muvofiqlashtirish;
4) prognoz ko‘rsatkichlar bajarilishini tizimli tahlil qilish va Vazirlikning mutasaddilik qilinadigan bo‘linmalar va hududiy
boshqarmalarining mazkur ko‘rsatkichlarga so‘zsiz erishishini ta’minlashga qaratilgan qo‘shimcha choralar ko‘rish bo‘yicha
Vazirning mutasaddi o‘rinbosarlariga takliflar kiritish;
5) O‘zbekiston Respublikasi Prezidentining va Vazirlar Mahkamasining hujjatlari hamda topshiriqlari bajarilishini
ta’minlash, Vazirlik tarkibiy bo‘linmalarining xodimlari tomonidan ijro intizomini mustahkamlashga doir kompleks amaliy choratadbirlarni amalga oshirish, shuningdek, topshiriqlarning o‘z vaqtida hamda sifatli bajarilishi uchun tarkibiy bo‘linmalar
xodimlarining shaxsiy mas’uliyatini oshirish choralarini ko‘rish;
6) Vazirlik hay’ati qarorlari, Vazirning buyruqlari va topshiriqlari o‘z vaqtida hamda sifatli bajarilishini ta’minlash;
7) tarkibiy bo‘linmalarning har choraklik ish rejalarini ishlab chiqishni ta’minlash, ularni tasdiqlash uchun kiritish, ularda
ko‘rsatilgan vazifalar va tadbirlarning o‘z vaqtida va sifatli bajarilishini ta’minlash;
8) tarkibiy bo‘linmalarga yuklangan vazifalar bajarilishini nazorat qilish va muvofiqlashtirish, Vazirlikning hududiy
boshqarmalari va tasarrufidagi tashkilotlar faoliyatiga amaliy va uslubiy ko‘maklashish;
9) tarkibiy bo‘linmalar faoliyati bo‘yicha qonunchilikni takomillashtirishga doir takliflar ishlab chiqish va ularni ko‘rib
chiqish uchun Vazirlik rahbariyatiga kiritish;
10) Vazir o‘rinbosarlariga tarkibiy bo‘linmalarda kadrlarni tanlash va joy-joyiga qo‘yishga doir takliflar taqdim etish,
ularning professional darajasi, chuqur bilimga, amaliy tajribaga egaligi, ishchanlik va ma’naviy-axloqiy fazilatlarining yuqoriligi
kafolatlanganini ta’minlash, ularning kasb malakasini oshirish, tarkibiy bo‘linmalarda kadrlar zaxirasini shakllantirish;
11) tarkibiy bo‘linmalarning normativ-huquqiy hujjatlar loyihalarini sifatli tayyorlashini ta’minlash, Vazirlik tarkibiy
bo‘linmalarida tayyorlangan hujjatlar loyihalarini keyinchalik muhokama etish uchun ko‘rib chiqish hamda imzolash, Vazir
tomonidan imzolash, O‘zbekiston Respublikasi Vazirlar Mahkamasining Reglamenti va O‘zbekiston Respublikasi Prezidenti
Devonining Reglamenti talablariga muvofiq ularning Vazirlar Mahkamasiga o‘z vaqtida kiritilishini ta’minlash, O‘zbekiston
Respublikasi O‘simliklar karantini davlat inspeksiyasi rahbarining topshirig‘iga binoan Vazirlar Mahkamasi Apparatida normativhuquqiy hujjatlar loyihalarini ishlab chiqishda ishtirok etish;
12) Vazirlikka taqdim etilgan takliflar va normativ-huquqiy hujjatlar loyihalarini to‘liq hamda har tomonlama ko‘rib
chiqish, ularni ekspertizadan puxta o‘tkazish;
13) qonun hujjatlari talablariga qat’iy muvofiq ravishda xizmat safarlarini tashkil qilish, xizmat safarlarining asosliligi,
samaradorligi va natijadorligini hamda xizmat safarlari uchun ajratiladigan mablag‘lardan maqsadli hamda oqilona foydalanishni
ta’minlash;
14) tarkibiy bo‘linmalar xodimlarining faoliyati samaradorligi hamda natijadorligini tizimli ravishda tanqidiy tahlil qilish,
majlislarda ularning shaxsiy hisobotlarini eshitish va yakunlari bo‘yicha zarur choralar ko‘rish;
15) Vazirlik xodimlarining tasdiqlangan odob-axloq qoidalari talablariga rioya etishini, tarkibiy bo‘linmalarning xodimlari
tomonidan ko‘rsatilgan qoidalarga rioya qilinishini ta’minlash;
16) O‘zbekiston Respublikasining “Korrupsiyaga qarshi kurashish to‘g‘risida”gi Qonuni talablariga muvofiq tarkibiy
bo‘linmalarda korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir etilishiga
ko‘maklashadigan sabablar hamda sharoitlarni huquqni qo‘llash amaliyoti va qonunchilikni takomillashtirish chora-tadbirlarini
ishlab chiqish hamda amalga oshirish orqali aniqlash, tahlil qilish, bartaraf etish;
17) Vazirlik rahbariyatiga davlat xizmatlari ko‘rsatish va ulardan foydalanish samaradorligi hamda sifatini oshirishga doir
takliflar kiritish;
18) jismoniy va yuridik shaxslar murojaatlarini ko‘rib chiqish, aholi bilan bevosita va ochiq muloqotni yo‘lga qo‘yish,
Qonunda belgilangan muddatlarda va tartibda jismoniy shaxslarni hamda yuridik shaxslar vakillarini muntazam shaxsan qabul
qilish, shu jumladan sayyor qabul qilish;
19) O‘zbekiston Respublikasi Prezidentining Xalq qabulxonalari bilan samarali o‘zaro hamkorlik qilish, ularning
faoliyatida faol ishtirok etish, jismoniy va yuridik shaxslarning O‘zbekiston Respublikasi Prezidentining Virtual qabulxonasidan
kelib tushadigan murojaatlarini o‘z vaqtida va mukammal ko‘rib chiqish;
20) davlat sirlariga kiritilgan axborot va maxfiy axborot bilan ishlashda qonun hujjatlari talablariga rioya etish.
28. Quyidagilar Vazirlikning Qoraqalpog‘iston Respublikasi, viloyatlar va Toshkent shahridagi hududiy boshqarmalari
rahbarlarining asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya etish;
2) Vazirlik hududiy boshqarmalarining faoliyatiga umumiy rahbarlik qilish, ushbu boshqarmalarga O‘zbekiston
Respublikasi Prezidentining hujjatlari va Vazirlar Mahkamasi qarorlari, shuningdek, Vazirlikning qarorlari bilan yuklangan vazifa
hamda funksiyalar bajarilishini tashkil qilish;
3) hududiy boshqarmalar faoliyati bilan bog‘liq prognoz ko‘rsatkichlarga so‘zsiz erishish bo‘yicha amaliy choralarni
ishlab chiqish hamda amalga oshirish;
4) O‘zbekiston Respublikasi Prezidentining va Vazirlar Mahkamasining hujjatlari hamda topshiriqlari bajarilishini
ta’minlash, hududiy boshqarmalarning xodimlari tomonidan ijro intizomini mustahkamlashga doir kompleks amaliy choratadbirlarni amalga oshirish, shuningdek, topshiriqlarning o‘z vaqtida hamda sifatli bajarilishi uchun hududiy boshqarmalar
xodimlarining shaxsiy mas’uliyatini oshirish choralarini ko‘rish;
5) Vazirlik hay’ati qarorlari, Vazirning buyruqlari va topshiriqlari o‘z vaqtida hamda sifatli bajarilishini ta’minlash;
6) mahalliy davlat hokimiyati organlari va kompleks ijtimoiy-iqtisodiy rivojlanish sektorlari bilan Vazirlik faoliyati
sohasiga kiradigan masalalar bo‘yicha hamkorlik qilish;
7) o‘z o‘rinbosarlari vakolatlarini belgilash, ular o‘rtasida vazifalarni taqsimlash, hududiy boshqarmalarning boshqa
mansabdor shaxslari vakolatlarini, Vazirlik faoliyatining ayrim uchastkalariga rahbarlik uchun o‘z o‘rinbosarlari hamda boshqa
mansabdor shaxslarning shaxsiy javobgarlik darajasini belgilash;
8) Vazirlikning hududiy boshqarmalari faoliyatini rejalashtirishni tashkil etish, Vazirlik hududiy boshqarmalari va o‘z
o‘rinbosarlari ishlarining har choraklik rejalarini tasdiqlash, ularning bajarilishini nazorat qilish;
9) Vazirlik hududiy boshqarmalariga kadrlarni tanlash va joy-joyiga qo‘yish, ularning samarali faoliyat ko‘rsatishi uchun
zarur sharoitlar yaratish, hududiy boshqarmalarning kadrlar zaxirasini shakllantirish;
10) Vazir nomenklaturasiga kiradigan bo‘sh lavozimlarga taklif etilgan nomzodlarning, shuningdek, hududiy
boshqarmalarga ishga qabul qilinadigan boshqa kadrlarning professional darajasi, chuqur bilimga egaligi, ishchanlik va ma’naviyaxloqiy fazilatlari yuqoriligi kafolatlanganini ta’minlash;
11) hududiy boshqarmalar xodimlarini rag‘batlantirish va intizomiy javobgarlikka tortish masalasini hal qilish, o‘z
o‘rinbosarlarini rag‘batlantirish va intizomiy javobgarlikka tortish, shu jumladan ularning egallab turgan lavozimda qolishi yoki
qolmasligi maqsadga muvofiqligi haqidagi masalani ko‘rib chiqish to‘g‘risida takliflar kiritish, ularning shaxsiy mas’uliyatini
oshirishga doir tizimli chora-tadbirlarni amalga oshirish;
12) hududiy boshqarmalar xodimlari tomonidan Vazirlik xodimlarining odob-axloq qoidalari talablariga rioya etilishini
ta’minlash;
13) O‘zbekiston Respublikasining “Korrupsiyaga qarshi kurashish to‘g‘risida”gi Qonuni talablariga muvofiq Vazirlik
tizimida korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir etilishiga
ko‘maklashadigan sabablar hamda sharoitlarni huquqni qo‘llash amaliyoti va qonunlarni takomillashtirish chora-tadbirlarini ishlab
chiqish hamda amalga oshirish orqali aniqlash, tahlil qilish, bartaraf etish;
14) prognoz ko‘rsatkichlar bajarilishini tizimli tahlil qilish va hududiy boshqarmalarning mazkur ko‘rsatkichlarga so‘zsiz
erishishini ta’minlashga qaratilgan qo‘shimcha choralar ko‘rish bo‘yicha Vazirning mutasaddi o‘rinbosarlariga takliflar kiritish;
15) hududiy boshqarmalar xodimlarining faoliyati samaradorligi hamda natijadorligini tizimli ravishda tanqidiy tahlil
qilish, ularning shaxsiy hisobotlarini yig‘ilishlarda eshitish va yakunlari bo‘yicha zarur choralar ko‘rish;
16) hududiy boshqarmalar faoliyati bo‘yicha qonunchilikni takomillashtirishga, shuningdek, davlat xizmatlari ko‘rsatish
va ulardan foydalanish samaradorligi hamda sifatini oshirishga doir takliflar ishlab chiqish va ularni Vazirlik rahbariyatiga ko‘rib
chiqish uchun kiritish;
17) jismoniy va yuridik shaxslar murojaatlarini ko‘rib chiqish, aholi bilan bevosita va ochiq muloqotni yo‘lga qo‘yish,
Qonunda belgilangan muddatlarda va tartibda jismoniy shaxslarni hamda yuridik shaxslar vakillarini muntazam shaxsan qabul
qilish, shu jumladan sayyor qabul qilish;
18) O‘zbekiston Respublikasi Prezidentining Xalq qabulxonalari bilan samarali o‘zaro hamkorlik qilish, ularning
faoliyatida faol ishtirok etish, jismoniy va yuridik shaxslarning O‘zbekiston Respublikasi Prezidentining Virtual qabulxonasidan
kelib tushadigan murojaatlarini o‘z vaqtida va mukammal ko‘rib chiqish;
19) davlat sirlarini yoki qonun bilan qo‘riqlanadigan boshqa sirni tashkil etuvchi ma’lumotlarni muhofaza qilishni
ta’minlash.
6-bob. Vazirlik rahbarlarining javobgarligi
29. Vazir:
1) Vazirlikka yuklangan vazifalar va funksiyalarning bajarilishi;
2) ushbu Nizomning 20-bandida nazarda tutilgan Vazirlikning javobgarlik sohalari bo‘yicha;
3) ushbu Nizomning 25-bandida qayd etilgan o‘z funksional vazifalarining sifatli bajarilishi uchun shaxsan javob beradi.
30. Vazir o‘rinbosarlari:
1) Vazirlikning mutasaddilik qilinadigan tarkibiy bo‘linmalarida Vazirlikka yuklangan vazifalar va funksiyalarning
bajarilishi;
2) ushbu Nizomning 20-bandida nazarda tutilgan Vazirlikning mutasaddilik qilinadigan masalalar yuzasidan javobgarlik
sohalari bo‘yicha;
3) ushbu Nizomning 26-bandida qayd etilgan o‘z funksional vazifalarining sifatli bajarilishi uchun shaxsan javob beradi.
31. Markaziy apparatning tarkibiy bo‘linmalari rahbarlari:
1) tegishli tarkibiy bo‘linmalarga yuklangan vazifalar va funksiyalarning amalga oshirilishi;
2) ushbu Nizomning 22-bandida nazarda tutilgan Vazirlik markaziy apparatining javobgarlik sohalari bo‘yicha;
3) ushbu Nizomning 27-bandida qayd etilgan o‘z funksional vazifalarining sifatli bajarilishi uchun shaxsan javob beradi.
32. Vazirliknng Qoraqalpog‘iston Respublikasi, viloyatlar va Toshkent shahridagi hududiy boshqarmalarining rahbarlari:
1) hududiy boshqarmalarga yuklangan vazifalar va funksiyalarning amalga oshirilishi;
2) ushbu Nizomning 24-bandida nazarda tutilgan Vazirlik hududiy boshqarmalarining javobgarlik sohalari bo‘yicha;
3) ushbu Nizomning 28-bandida qayd etilgan o‘z funksional vazifalarining sifatli bajarilishi uchun shaxsan javob beradi.
7-bob. Vazirlik faoliyatini tashkil qilish
1-§. Vazirlik rahbariyati
Oldingi tahrirga qarang.

33. Vazirlikka O‘zbekiston Respublikasi Oliy Majlisi Qonunchilik palatasi ma’qullaganidan keyin kiritilgan O‘zbekiston
Respublikasining Bosh vaziri taqdimnomasiga binoan O‘zbekiston Respublikasi Prezidenti tomonidan tasdiqlanadigan va
lavozimidan ozod qilinadigan vazir boshchilik qiladi.
(33-bandning birinchi xatboshisi O‘zbekiston Respublikasi Vazirlar Mahkamasining 2020-yil 16-apreldagi 234-sonli qarori
tahririda — Qonun hujjatlari ma’lumotlari milliy bazasi, 17.04.2020-y., 09/20/234/0453-son)

Vazir o‘zining maqomiga ko‘ra O‘zbekiston Respublikasi Vazirlar Mahkamasining a’zosi hisoblanadi.
34. Vazirning birinchi o‘rinbosari va boshqa o‘rinbosarlari O‘zbekiston Respublikasi Prezidenti tomonidan lavozimga
tayinlanadi va lavozimdan ozod etiladi.
35. Vazir bo‘lmagan vaqtda uning vakolatlarini, majburiyatlarning taqsimlanishiga muvofiq, uning o‘rinbosarlari amalga
oshiradi.
36. Vazirlikning hududiy boshqarmalari va tasarrufidagi tashkilotlar rahbarlari Vazir tomonidan lavozimga tayinlanadi va
lavozimdan ozod etiladi.
37. Vazirlikning hududiy boshqarmalari va tasarrufidagi tashkilotlar to‘g‘risidagi nizom Vazir tomonidan tasdiqlanadi,
qonun hujjatlari bilan belgilangan holatlar bundan mustasno.
38. Vazir bir vaqtning o‘zida Radiochastotalar bo‘yicha respublika kengashi raisining o‘rinbosari hisoblanadi.
2-§. Vazirlik markaziy apparati tarkibiy bo‘linmalarining uning hududiy boshqarmalari bilan o‘zaro hamkorlik qilish
tartibi
39. Vazirlik markaziy apparati tarkibiy tuzilmalarining uning hududiy boshqarmalari va idoraviy mansub tashkilotlari
bilan o‘zaro hamkorligi markaziy apparat tarkibiy tuzilmalarining rahbarlari tomonidan ta’minlanadi.
40. Vazirlik markaziy apparatining tarkibiy tuzilmalari Vazirlikning hududiy boshqarmalari bilan o‘z faoliyati
yo‘nalishlari bo‘yicha o‘zaro hamkorlik qilib:
1) topshiriqlarni hududiy boshqarmalar va idoraviy mansub tashkilotlarga yetkazadi hamda ularning bajarilishini nazorat
qiladi;
2) Vazirlikning hududiy boshqarmalariga va idoraviy mansub tashkilotlariga tarkibiy tuzilmalarning bevosita faoliyati
masalalari bo‘yicha so‘rovlar yuboradi hamda ularning ijro etilishini nazorat qiladi;
3) Vazirlikning hududiy boshqarmalari va idoraviy mansub tashkilotlari faoliyati amaliyotini tekshiradi va o‘rganadi,
umumlashtiradi, uni takomillashtirishga qaratilgan chora-tadbirlarni ishlab chiqadi va qabul qiladi;
4) Vazirlikning hududiy boshqarmalari va idoraviy mansub tashkilotlari faoliyatini tashkil etish va faoliyati natijalari
to‘g‘risida hisobot va axborot materiallari, statistika ma’lumotlari va boshqa ma’lumotlar o‘rganilishini tashkil etadi;
5) Vazirlikning hududiy boshqarmalari va idoraviy mansub tashkilotlari ish rejalarini tahlil qiladi, ularning faoliyatini
rejalashtirishni takomillashtirishga doir choralar ko‘radi;
6) Vazirlikning hududiy boshqarmalari va idoraviy mansub tashkilotlaridan tushgan takliflarni ko‘rib chiqadi;
7) normativ-huquqiy hujjatlar loyihalarini tayyorlashda Vazirlikning hududiy boshqarmalari va idoraviy mansub
tashkilotlari ishtirokini tashkil etadi, qonun hujjatlarini takomillashtirish bo‘yicha ulardan tushgan takliflarni ko‘rib chiqadi.
41. Vazirlikning hududiy boshqarmalari va idoraviy mansub tashkilotlari Vazirlik markaziy apparatining tarkibiy
tuzilmalari bilan o‘zaro hamkorlik qiladi, shu jumladan:
1) Vazirlik rahbariyati topshiriqlari ijrosi haqida axborot beradi;
2) axborot texnologiyalari va kommunikatsiyalari sohasida qonun hujjatlarini amalga oshirish bo‘yicha faoliyat natijalari
to‘g‘risida markaziy apparatga axborot taqdim etadi;
3) ularning faoliyatini tekshirish va o‘rganish natijasida ishda aniqlangan kamchiliklar va qoidabuzarliklarni bartaraf etish
natijalari to‘g‘risida axborot beradi;
4) o‘z faoliyati natijalari to‘g‘risidagi hisobotlarni belgilangan tartibda va muddatlarda Vazirlikning markaziy apparatiga
taqdim etadi;
5) hududlarni ijtimoiy-iqtisodiy rivojlantirish muammolari, shu jumladan aholining eng muhim muammolarini hal qilishga
qaratilgan takliflarni Vazirlikning markaziy apparatiga yuboradi;
6) kompleks ijtimoiy-iqtisodiy rivojlantirish bo‘yicha sektorlar bilan o‘zaro hamkorlik natijalari to‘g‘risida axborot beradi;
7) vakolatli organlar tomonidan o‘tkazilgan o‘z faoliyatini tekshirish natijalari to‘g‘risida axborot beradi.
42. Vazirlik markaziy apparati tarkibiy tuzilmalari va uning hududiy boshqarmalari hamda idoraviy mansub
tashkilotlarning o‘zaro hamkorligi jarayonida yuzaga keladigan kelishmovchiliklar Vazirning topshirig‘iga binoan uning tegishli
o‘rinbosari tomonidan ko‘rib chiqiladi. Agar ko‘rib chiqilgandan so‘ng kelishmovchiliklar tartibga solinmasa, bu masala bo‘yicha
qaror bevosita Vazir tomonidan qabul qilinadi.
3-§. Vazirlikning davlat va xo‘jalik boshqaruvi boshqa organlari, mahalliy davlat hokimiyati organlari va boshqa
tashkilotlar bilan o‘zaro hamkorlik qilish tartibi
43. Vazirlik o‘z vazifalari va funksiyalarini amalga oshirishda boshqa davlat va xo‘jalik boshqaruvi organlari, mahalliy
davlat hokimiyati organlari va boshqa tashkilotlar bilan o‘zaro hamkorlik qiladi.
44. Vazirlikning hududiy boshqarmalari o‘z vakolati doirasida boshqa davlat va xo‘jalik boshqaruvi organlarining hududiy
organlari, mahalliy davlat hokimiyati organlari va boshqa tashkilotlar bilan o‘zaro hamkorlik qiladi.
Vazirlikning hududiy boshqarmalari tegishli hududlarni ijtimoiy-iqtisodiy rivojlantirish bo‘yicha “yo‘l xaritalari”ni ishlab
chiqishda va amalga oshirishda kompleks ijtimoiy-iqtisodiy rivojlantirish bo‘yicha sektorlar bilan o‘zaro yaqin hamkorlik qiladi.
Oldingi tahrirga qarang.

45. Vazirlik Vazirlar Mahkamasining IT-texnologiyalar, telekommunikatsiyalar va innovatsion faoliyatni rivojlantirish
masalalari departamentiga biriktirilgan tashkilotlar ro‘yxatiga kiradi va uning faoliyati O‘zbekiston Respublikasi Prezidenti
Administratsiyasining tarkibiy bo‘linmalari tomonidan mutasaddilik qilinadi.
(45-band O‘zbekiston Respublikasi Vazirlar Mahkamasining 2020-yil 26-iyundagi 411-sonli qarori tahririda — Qonun hujjatlari
ma’lumotlari milliy bazasi, 27.06.2020-y., 09/20/411/1000-son)

4-§. Vazirlikning hay’ati, boshqa kengash, maslahat, ekspert organlari
46. Vazirlikda Vazir (hay’at raisi), uning o‘rinbosarlari (lavozimiga ko‘ra), shuningdek, Vazirlik faoliyatining asosiy
yo‘nalishlarini muvofiqlashtiruvchi tarkibiy bo‘linmalari rahbarlaridan iborat tarkibda hay’at tashkil etiladi.
Oldingi tahrirga qarang.

Hay’atning a’zolari soni va shaxsiy tarkibi Vazirning taqdimnomasiga binoan O‘zbekiston Respublikasi Prezidenti
Administratsiyasi bilan kelishilgan holda O‘zbekiston Respublikasi Vazirlar Mahkamasi tomonidan tasdiqlanadi.
(46-bandning ikkinchi xatboshisi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori
tahririda — Qonun hujjatlari ma’lumotlari milliy bazasi, 14.05.2019-y., 09/19/397/3123-son)

47. Hay’atga quyidagi vazifalar yuklanadi:
Vazirlik faoliyatining ushbu Nizomda belgilangan asosiy yo‘nalishlarini ishlab chiqish va amalga oshirish;
qonun hujjatlarida, O‘zbekiston Respublikasi Prezidenti hujjatlari va O‘zbekiston Respublikasi Hukumati qarorlarida
belgilangan vazifalarning o‘z vaqtida va sifatli amalga oshirilishini ta’minlash uchun Vazirlik tizimi xodimlari va rahbarlarining
shaxsiy javobgarligini oshirish choralarini ko‘rgan holda tarkibiy va hududiy tuzilmalar hamda idoraviy mansub tashkilotlar
rahbarlari hisobotlari muntazam ravishda eshitilishini tashkil etish;
Vazirlik faoliyati sohasidagi hududiy va tarmoq dasturlari amalga oshirilishining natijadorligini tizimli ravishda ko‘rib
chiqish;
joylarda Vazirlik faoliyati sohasidagi dolzarb masalalar muhokama qilinishini ta’minlagan holda hay’atning kengaytirilgan
majlislari o‘tkazilishini tashkil etish, shuningdek, yuzaga kelgan muammolarni bartaraf etish bo‘yicha tegishli qarorlarni ishlab
chiqish va qabul qilish;
Vazirlik markaziy apparati va uning tizimiga kiradigan lavozimlar nomenklaturasini ko‘rib chiqish va tasdiqlash;
Vazirlik nomenklaturasiga kiradigan lavozimlarga kadrlarni tanlash, joy-joyiga qo‘yish masalalarini ko‘rib chiqish;
O‘zbekiston Respublikasi Prezidenti va Vazirlar Mahkamasining qarorlari va topshiriqlari bilan belgilangan vazifalar o‘z
vaqtida va sifatli bajarilishini ta’minlash uchun Vazirlik rahbarlari va xodimlarining ijro intizomini mustahkamlash va shaxsiy
javobgarligini oshirish bo‘yicha masalalarni ko‘rib chiqish.
Hay’at Vazirlik vakolatiga kiritilgan boshqa masalalarni ham ko‘rib chiqishga haqlidir.
48. Hay’at majlisiga davlat va xo‘jalik boshqaruvi organlari, boshqa tashkilotlar rahbarlari, ularning vakolatiga kiradigan
masalalar yuzasidan taklif etilishi mumkin.
49. Hay’at, agar uning majlisida hay’at tarkibining yarmidan ko‘pi qatnashsa, vakolatli hisoblanadi. Ko‘rib chiqilayotgan
masalalar yuzasidan qarorlar oddiy ko‘pchilik ovoz bilan qabul qilinadi.
50. Hay’at qarorlari vazirning buyruqlari bilan amalga oshiriladi.
51. Hay’at raisi va a’zolari o‘rtasida kelishmovchiliklar yuzaga kelgan kelishmovchiliklar haqida Vazirlar Mahkamasiga
axborot bergan holda mustaqil ravishda qaror qabul qiladi. Hay’at a’zolari ham Vazirlar Mahkamasiga yozma ravishda o‘z fikrini
xabar qilishi mumkin.
52. Hay’at faoliyati tartibi Vazirlik hay’ati tomonidan tasdiqlangan reglament bilan belgilanadi.
53. Vazirlik aloqa, axborot texnologiyalari, telekommunikatsiyalar, pochta aloqasi, axborot xavfsizligi, kiberxavfsizlik,
radiochastota spektridan foydalanish, “Elektron hukumat” tizimini joriy etish va rivojlantirish, elektron tijorat, dasturiy mahsulotlar
ishlab chiqish va vazir tomonidan tasdiqlanadigan nizomlar sohasida, Vazirlik faoliyati sohasiga kiradigan boshqa yo‘nalishlar
bo‘yicha ekspert kengashlar va boshqa maslahat beruvchi organlarni tashkil qilish huquqiga ega.
54. Aloqa, axborot texnologiyalari, telekommunikatsiyalar, pochta aloqasi, axborot xavfsizigi, kiberxavfsizlik,
radiochastota spektridan foydalanish, “Elektron hukumat” tizimi, elektron tijorat, dasturiy mahsulotlarni ishlab chiqish va Vazirlik
faoliyati sohasiga kiradigan boshqa yo‘nalishlar bo‘yicha dolzarb masalalarni ko‘rib chiqish va ular bo‘yicha qarorlar qabul qilish
kengash, maslahat va ekspertlik organlarining asosiy vazifalari hisoblanadi.
8-bob. Vazirlik faoliyatining samaradorligi va natijadorligini baholash mezonlari va ish indikatorlari
55. Vazirlik faoliyatining samaradorligi muntazam baholanadi.
56. Vazirlik samaradorligi va natijadorligini baholash O‘zbekiston Respublikasi Vazirlar Mahkamasining mutasaddilik
qiluvchi kompleksi rahbari tomonidan tasdiqlanadigan Vazirlik faoliyati samaradorligi va natijadorligini baholash mezonlari va ish
indikatorlariga asoslanadi.
57. Davlat organi faoliyatining samaradorligi va natijadorligini baholash yakunlari bo‘yicha:
Vazirlik rahbarlari va xodimlarini rag‘batlantirish (mukofotlash) yoki intizomiy javobgarlikka tortish;
Vazirlik faoliyatida aniqlangan kamchiliklarni bartaraf etish va uning faoliyatini yanada takomillashtirish chora-tadbirlari
ko‘riladi.
58. Vazirlik faoliyati samaradorligi va natijadorligini baholash tartibi va uslubiyoti qonun hujjatlari bilan belgilanadi.
9-bob. Vazirlikni moliyalashtirish va moddiy-texnik ta’minlash, uning xodimlari mehnatiga haq to‘lash va ularni moddiy
rag‘batlantirish
59. Vazirlik va uning hududiy boshqarmalari faoliyati, mehnatga haq to‘lash jamg‘armasi va moddiy-texnik ta’minotini
moliyalashtirish Axborot-kommunikatsiya texnologiyalarini rivojlantirish jamg‘armasi, budjetdan tashqari fondlarning mablag‘lari
va O‘zbekiston Respublikasi Moliya vazirligi bilan kelishilgan smeta doirasida qonun hujjatlari bilan taqiqlanmagan boshqa
manbalar hisobiga amalga oshiriladi.
60. Vazirlik xodimlarining ish haqi lavozim maoshi (tarif setkasi bo‘yicha maosh va rag‘batlantirish koeffitsiyenti),
ustamalar, mukofotlar, qo‘shimcha haqlar va qonun hujjatlarida nazarda tutilgan boshqa to‘lovlardan iborat bo‘ladi.
61. Axborot-kommunikatsiya texnologiyalarini rivojlantirish jamg‘armasining mablag‘lari va boshqa manbalar hisobidan
Vazirlikning xodimlari mehnatiga haq to‘lash shartlari Vazirlik hay’ati tomonidan belgilanadi.
Vazirlikning Rivojlantirish jamg‘armasi va boshqa jamg‘armalarga kelib tushadigan mablag‘lar hisobidan xodimlarga
qonun hujjatlarida taqiqlanmagan boshqa to‘lovlar ham amalga oshirilishi mumkin.
62. Vazirlik markaziy apparati, hududiy boshqarmalar va uning tarkibiy bo‘linmalari xodimlarini ijtimoiy himoyalash
maqsadida Axborot-kommunikatsiya texnologiyalarini rivojlantirish jamg‘armasining mablag‘lari hisobiga:
ijtimoiy infratuzilma obyektlari (sanatoriy-profilaktoriy va sport-sog‘lomlashtirish muassasalari, dam olish uylari,
ixtisoslashtirilgan maktablar va sohaning boshqa muassasalari)ni sotib olish va ularga egalik qilishni tashkil qilish;
zamonaviy sug‘urta xizmatlari (tibbiy sug‘urta, hayot sug‘urtasi va boshqa sug‘urta turlari)ni keng qo‘llash;
qonun hujjatlarida taqiqlanmagan ijtimoiy tusdagi boshqa tadbirlarni tashkil qilish huquqiga ega.
63. Vazirlikning idoraviy mansub xo‘jalik hisobidagi tashkilotlarining moddiy-texnik ta’minoti, shuningdek, ular
xodimlarining mehnatiga haq to‘lash Vazirlik mablag‘lari, Axborot-kommunikatsiya texnologiyalarini rivojlantirish
jamg‘armasining mablag‘lari, shuningdek, qonun hujjatlariga zid bo‘lmagan boshqa manbalar hisobiga amalga oshiriladi.
“UNICON.UZ” — Fan-texnika va marketing tadqiqotlari markazi DUK qoshida faoliyat yuritadigan Aloqa obyektlarining
davlat kadastri xizmati, Standartlashtirish tayanch tashkiloti, Tayanch metrologiya xizmati, Atamashunoslik va lug‘atlar xizmati,
ZiyoNet tarmog‘ining resurs markazi, “UZINFOCOM” davlat axborot tizimlarini yaratish va qo‘llab-quvvatlash bo‘yicha Yagona
integrator” qoshida faoliyat yuritadigan O‘zbekiston Respublikasi Hukumati portalini axborot bilan ta’minlash va rivojlantirish
guruhlari, “Elektron hukumat” tizimini rivojlantirish markazi” davlat muassasasi Axborot-kommunikatsiya texnologiyalarini
rivojlantirish jamg‘armasining mablag‘lari hisobiga moliyalashtiriladi.
Vazirlikning Axborot xavfsizligi va jamoat tartibini ta’minlashga ko‘maklashish markazi faoliyatini, uning xodimlari
mehnatiga haq to‘lash va qo‘shimcha rag‘batlantirish jamg‘armasini, shuningdek, moddiy-texnik ta’minotini moliyalashtirish
“Xavfsiz shahar” kompleksidan foydalangan holda aniqlangan huquqbuzarliklar uchun jarimalar to‘lovidan kelib tushadigan
summadan o‘n foiz miqdoridagi mablag‘lar hisobiga, yetmagan qismi bo‘yicha esa — Axborot-kommunikatsiya texnologiyalarini
rivojlantirish jamg‘armasining mablag‘lari hisobidan amalga oshiriladi.
64. Vazirlikning hududiy boshqarmalari yuridik shaxs hisoblanmaydi va o‘z faoliyatini vazir tomonidan tasdiqlanadigan
nizomlarga muvofiq amalga oshiradi.
Oldingi tahrirga qarang.

10-bob. Vazirlikning O‘zbekiston Respublikasi Vazirlar Mahkamasi, O‘zbekiston Respublikasi Prezidenti
Administratsiyasining tegishli tarkibiy bo‘linmalari va O‘zbekiston Respublikasi Prezidenti oldida hisobot berishi
(10-bobning nomi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda — Qonun
hujjatlari ma’lumotlari milliy bazasi, 14.05.2019-y., 09/19/397/3123-son)

65. Vazir Vazirlikning faoliyati to‘g‘risida O‘zbekiston Respublikasi Prezidentiga va O‘zbekiston Respublikasi Vazirlar
Mahkamasiga tizimli ravishda hisobot beradi.
Oldingi tahrirga qarang.

66. O‘zbekiston Respublikasining Bosh vaziri va O‘zbekiston Respublikasi Bosh vazirining maslahatchisi — ITtexnologiyalar, telekommunikatsiyalar va innovatsion faoliyatni rivojlantirish masalalari departamenti boshlig‘i Vazirlik
rahbarlariga yuklangan vazifalar samarali bajarilishi bo‘yicha ular faoliyati ustidan muntazam monitoring olib boradi, Vazirlik
faoliyati samaradorligiga xolisona baho beradi.
(66-band O‘zbekiston Respublikasi Vazirlar Mahkamasining 2020-yil 26-iyundagi 411-sonli qarori tahririda — Qonun hujjatlari
ma’lumotlari milliy bazasi, 27.06.2020-y., 09/20/411/1000-son)

67. Monitoring va baholash yakunlari bo‘yicha Vazirlikning alohida o‘rnak ko‘rsatgan rahbarlari, mansabdor shaxslari va
xodimlari rag‘batlantiriladi yoxud yo‘l qo‘yilgan jiddiy kamchiliklari uchun egallab turgan lavozimidan ozod etishgacha bo‘lgan
javobgarlikka tortiladi.
11-bob. Yakunlovchi qoida
68. Vazirlikni qayta tashkil etish va tugatish qonun hujjatlarida belgilangan tartibda amalga oshiriladi.
Vazirlar Mahkamasining 2018-yil 1-maydagi
318-son qaroriga
2-ILOVA

O‘zbekiston Respublikasi Axborot texnologiyalari va kommunikatsiyalarini rivojlantirish vazirligi huzuridagi Aloqa,
axborotlashtirish va telekommunikatsiya texnologiyalari sohasida nazorat bo‘yicha inspeksiya to‘g‘risida
NIZOM
I-bob. Umumiy qoidalar
1. Ushbu Nizom O‘zbekiston Respublikasi Axborot texnologiyalari va kommunikatsiyalarini rivojlantirish vazirligi
huzuridagi Aloqa axborotlashtirish va telekommunikatsiyalar sohasida nazorat bo‘yicha inspeksiyaning (keyingi o‘rinlarda
Inspeksiya deb ataladi) maqomini, asosiy vazifalari, funksiyalari, huquqlari, javobgarligini va faoliyatining tashkiliy asoslarini,
shuningdek, rahbarlarining funksional vazifalarini belgilaydi.
2. Inspeksiya aloqa, axborotlashtirish va telekommunikatsiya texnologiyalari, davriy bosma nashrlarni tarqatish va
mualliflik huquqlari sohasida fonogrammalar, audiovizual asarlar, elektron hisoblash mashinalari (keyingi o‘rinlarda EHM deb
ataladi) uchun dasturlar tarqatilishida qonunchilik hujjatlariga rioya qilinishi yuzasidan nazoratni amalga oshiruvchi maxsus
vakolatli davlat organi hisoblanadi.
3. Inspeksiya O‘zbekiston Respublikasi Axborot texnologiyalari va kommunikatsiyalarini rivojlantirish vazirligi (keyingi
o‘rinlarda Vazirlik deb ataladi) tarkibiga kiradi.
4. Inspeksiya o‘z faoliyatida O‘zbekiston Respublikasi Konstitutsiyasi va qonunlariga, O‘zbekiston Respublikasi Oliy
Majlisi palatalarining qarorlariga, O‘zbekiston Respublikasi Prezidentining farmonlari, qarorlari va farmoyishlariga, O‘zbekiston
Respublikasi Vazirlar Mahkamasining qarorlari va farmoyishlariga, Butunjahon pochta ittifoqi Konvensiyasiga va Bitimiga,
Xalqaro elektraloqa ittifoqi tavsiyalariga, Vazirlik hay’ati qarorlariga, Vazirlikning buyruqlari va farmoyishlariga, shuningdek,
ushbu Nizomga va boshqa qonun hujjatlariga amal qiladi.
5. Inspeksiyaning o‘z vakolati doirasida qabul qiladigan qarorlari aloqa, axborotlashtirish va telekommunikatsiya
texnologiyalari, davriy bosma nashrlarini tarqatish, audiovizual asarlar, fonogrammalar, EHM uchun dasturlarni (sotish, ijaraga
berish va barchaning e’tiboriga yetkazish) tarqatish sohasida faoliyat yurituvchi barcha davlat va xo‘jalik boshqaruvi organlari,
mahalliy davlat hokimiyati organlari, boshqa tashkilotlar va idoralar, xo‘jalik yurituvchi subyektlar tomonidan bajarilishi majburiy
hisoblanadi.
6. Inspeksiyaga qonunchilikda belgilangan tartibda davlat va xo‘jalik boshqaruvi, mahalliy davlat hokimiyati organlarida,
boshqa tashkilot va idoralarda axborot-kommunikatsiya texnologiyalarini joriy etish va ularni rivojlantirishning holati yuzasidan
nazorat qilish, monitoring olib borish va o‘rganish vakolati berilgan.
Inspeksiyaning davlat va xo‘jalik boshqaruvi, mahalliy davlat hokimiyati organlarida, boshqa tashkilot va idoralarda
axborot-kommunikatsiya texnologiyalarini joriy etish va ularni rivojlantirishning holati yuzasidan amalga oshirilgan nazorat,
o‘rganish va monitoring yakunlari bo‘yicha xulosalari Vazirlik tomonidan tegishli qaror qabul qilish uchun asos hisoblanadi.
7. Inspeksiya yuridik shaxs hisoblanadi, o‘zining mustaqil balansiga, O‘zbekiston Respublikasining bank muassasalarida
hisob raqamiga, shuningdek, O‘zbekiston Respublikasi Davlat gerbi tasviri tushirilgan va o‘z nomi davlat tilida yozilgan muhrga
ega.
Qoraqalpog‘iston Respublikasi, viloyatlar va Toshkent shahar hududiy inspeksiyalari yuridik shaxs hisoblanmaydi hamda
o‘z faoliyatini ushbu Nizomga muvofiq amalga oshiradi.
8. Inspeksiyaning rasmiy nomi:
a) davlat tilida:
to‘liq nomi — O‘zbekiston Respublikasi Axborot texnologiyalari va kommunikatsiyalarini rivojlantirish vazirligi
huzuridagi Aloqa, axborotlashtirish va telekommunikatsiya texnologiyalari sohasida nazorat bo‘yicha inspeksiya, qisqartmasi —
O‘zaloqanazorat;
b) rus tilida:
to‘liq nomi — Inspeksiya po kontrolyu v sfere svyazi, informatizatsii i telekommunikatsionnix texnologiy pri Ministerstve
po razvitiyu informatsionnix texnologiy i kommunikatsiy Respubliki Uzbekistan, qisqartmasi — Uzsvyazkontrol;
v) ingliz tilida:
to‘liq nomi — The Inspection of control in the field of communication, informatization and telecommunication
technologies under the Ministry for development of information technologies and communications of the Republic of Uzbekistan,
qisqartmasi — Uzcomcontrol.
2-bob. Inspeksiya tuzilmasi
9. Inspeksiya tuzilmasiga:
markaziy apparat;
Qoraqalpog‘iston Respublikasi, viloyatlar va Toshkent shahar hududiy inspeksiyalari kiradi.
Inspeksiya boshlig‘iga, zarurat bo‘lganda, Vazirlik bilan kelishilgan holda, O‘zbekiston Respublikasi Vazirlar Mahkamasi
tomonidan belgilangan umumiy shtatlar soni doirasida Inspeksiyaning tuzilmasiga va shtatlar jadvaliga o‘zgartirishlar kiritish
huquqi beriladi.
3-bob. Inspeksiyaning, markaziy apparat va hududiy inspeksiyalarning vazifalari va funksiyalari
1-§. Inspeksiyaning vazifa va funksiyalari
10. Quyidagilar yuzasidan davlat nazoratini amalga oshirish Inspeksiyaning asosiy vazifalari hisoblanadi:
1) aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida qonunchilik
hujjatlari, normativ hujjatlar va davlat standartlari talablariga rioya qilish;
2) fonogrammalar, audiovizual asarlar, EHM uchun dasturlar tarqatishda (sotish, ijaraga berish va barchaning e’tiboriga
yetkazishda) mualliflik huquqlari sohasidagi qonunchilik hujjatlariga va normativ hujjatlarga rioya qilish;
3) o‘z vakolati doirasida pochta aloqasi, axborot texnologiyalari va telekommunikatsiyalari xizmatlarini sifatli taqdim
etilishi, davriy bosma nashrlar, fonogrammalar, audiovizual asarlar va EHM uchun dasturlar tarqatilishida iste’molchilar
huquqlarini himoya qilish choralari ta’minlash;
4) normativ-huquqiy hujjatlar talablariga muvofiq, davlat va xo‘jalik boshqaruvi, mahalliy davlat hokimiyati organlarida,
shuningdek, boshqa tashkilot va idoralarda “Elektron hukumat” tizimida infratuzilmani rivojlantirish va axborot-kommunikatsiya
texnologiyalaridan samarali foydalanish;
5) ish va boshqaruv jarayonlarini avtomatlashtirish samaradorligi, integrallashgan axborot tizimlarini, ma’lumotlar uzatish
va almashishning idoralararo tarmoqlarini joriy etish va ulardan foydalanish, davlat axborot resurslari integratsiyasi, shu jumladan,
elektron davlat xizmatlari ko‘rsatish;
6) “oxirgi milya” tamoyili bo‘yicha Internet tarmog‘idan keng polosali foydalanishni, multiservis aloqa tarmoqlari
texnologiyalarini, mobil aloqa bozorini, boshqa zamonaviy telekommunikatsiya xizmatlarini, shuningdek, pochta aloqasi
xizmatlarini va davriy bosma nashrlar tarqatishni kengaytirish yo‘li bilan telekommunikatsiya infratuzilmasini kengaytirish;
11. Inspeksiya o‘ziga yuklangan vazifalarga muvofiq quyidagi funksiyalarni bajaradi:
1) aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida qonunchilik
hujjatlari, normativ hujjatlar va davlat standartlari talablariga rioya qilinishi yuzasidan nazorat sohasida:
xo‘jalik yurituvchi subyektlar tomonidan litsenziyalash haqidagi qonun hujjatlari, litsenziya bitimlari bajarilishi,
radiochastota spektridan foydalanish, pochta aloqasi va telekommunikatsiyalar, ma’lumotlar uzatish, teleradioeshittirish
tarmoqlarida, axborot tizimlarida xavfsizlik bo‘yicha texnik va texnologik talablar bajarilishi yuzasidan nazoratni amalga oshiradi;
aloqa, axborotlashtirish va telekommunikatsiya texnologiyalari sohasida litsenziya talablari va shartlarini buzgan holda,
shuningdek, tegishli litsenziyani rasmiylashtirmasdan faoliyatni amalga oshirayotgan xo‘jalik yurituvchi subyektlarni aniqlaydi;
telekommunikatsiyalar, pochta aloqasi, davriy bosma nashrlarni tarqatish xizmatlarini ko‘rsatishda, shuningdek,
telekommunikatsiyalar tarmoqlarini, shu jumladan, mobil aloqa, radioelektron vositalar, yuqori chastotali qurilmalar va
telekommunikatsiya tizimlari tarmoqlarini loyihalash, qurish, qayta qurish, kengaytirish va foydalanishda qonunchilik hujjatlari,
normativ hujjatlar va davlat standartlari, amaldagi normalar va qoidalarning bajarilishi yuzasidan nazoratni amalga oshiradi;
elektraloqa tarmoqlarining umumiy foydalanishdagi aloqa tarmoqlariga ulanishi qoidalarining, jumladan, ulanish
shartlarining bajarilishi yuzasidan nazoratni amalga oshiradi;
O‘zbekiston Respublikasi hududida radioelektron vositalarni sotib olish (berish), yuqori chastotali qurilmalarni va
telekommunikatsiya tizimlarini chet eldan olib kelish, pochta va telekommunikatsiyalar tarmoqlari va inshootlarida
sertifikatlashtirilgan asbob-uskunalar qo‘llanishining belgilangan tartibiga rioya qilinishi yuzasidan nazoratni amalga oshiradi;
radioelektron vositalar va yuqori chastotali qurilmalarning elektromagnit moslashuvchanligini ta’minlash bo‘yicha
tashkiliy-texnik tadbirlar bajarilishi monitoringini va nazoratini amalga oshiradi;
radioelektron vositalar va yuqori chastotali qurilmalar radionurlanishlari parametrlari, radiochastota spektridan
foydalanish qoidalariga rioya qilinishi ustidan nazorat va monitoringni amalga oshiradi, aloqa, axborotlashtirish va
telekommunikatsiya texnologiyalari, radiochastota spektridan foydalanish va elektron raqamli imzo sohasida monitoringni olib
borish, aniqlash va ularga barham berish masalalari yuzasidan huquqni muhofaza qilish organlari va boshqa organlar bilan o‘zaro
hamkorlik qiladi;
jinoiy faoliyatdan olingan daromadlarni legallashtirishga va terrorizmni moliyalashtirishga qarshi kurashish bo‘yicha
qonun hujjatlarida belgilangan ichki nazorat qoidalariga pochta aloqasi, operatorlari, provaydyerlari tomonidan rioya etilishi
yuzasidan monitoring va nazoratni belgilangan tartibda amalga oshiradi;
pochta aloqasi xizmatlari tashkil etilishini, pochta jo‘natmalari va pul summalari saqlanishi ta’minlanishini, pochta
jo‘natmalari qabul qilinishi, ularga ishlov berilishi, topshirilishiga rioya qilinishini va ularning belgilangan nazorat muddatlarida
o‘tishini qonun hujjatlarida belgilangan tartibda tekshiradi;
aloqa, axborotlashtirish va telekommunikatsiya texnologiyalari sohasida qo‘llanadigan o‘lchash vositalarini qiyoslashdan
o‘tkazish va kalibrlash tartibiga rioya qilinishi yuzasidan nazoratni amalga oshiradi;
xo‘jalik yurituvchi subyektlar tomonidan, telekommunikatsiyalar, pochta aloqasi, teleradioeshittirish, axborot tizimlari
tarmoqlarida axborot xavfsizligini ta’minlash ishlarining bajarilishi yuzasidan o‘z vakolati doirasida nazoratni tashkil etadi;
aloqa, axborotlashtirish va telekommunikatsiya texnologiyalari sohasida qoidabuzishlar profilaktikasi, ularni aniqlash,
ularning oldini olish, va ularga barham berish bo‘yicha kompleks tadbirlar amalga oshirilishini ta’minlaydi;
monitoring va tekshirishlar natijalari bo‘yicha aniqlangan qoida buzilishlari haqida tegishli qarorlar qabul qiladi,
ko‘rsatmalar beradi va ularni bartaraf etish muddatlarini belgilaydi, shuningdek, litsenziya beradigan organga xo‘jalik yurituvchi
subyektlar litsenziyalarining amal qilishini to‘xtatib turish yoki to‘xtatish to‘g‘risida taklif kiritadi, qoida buzilishlariga doir
Inspeksiya vakolatlariga tegishli bo‘lmagan materiallarni belgilangan tartibda tegishli vakolatli organlarga beradi;
o‘tkazilgan nazorat natijalarini tahlil qiladi va umumlashtiradi, aniqlangan kamchiliklar va qoida buzilishlarini bartaraf
etish yuzasidan takliflar tayyorlaydi, ularni tegishli boshqaruv organlariga ko‘rib chiqish uchun kiritadi;
aloqa, axborotlashtirish, telekommunikatsiya texnologiyalari sohasida faoliyatni amalga oshiruvchi xo‘jalik yurituvchi
subyektlar tomonidan axborot xavfsizligi, shu jumladan, foydalanilishi cheklangan ma’lumotlarning himoyalanishini ta’minlash,
axborotni kriptografik himoyalash sohasidagi faoliyat turi bo‘yicha litsenziya bitimlari va mahsulotlarni sertifikatlash shartlariga
rioya etish masalalari borasida davlat organlari bilan o‘zaro hamkorlik qiladi;
amaldagi qonun hujjatlariga muvofiq, ma’muriy jazo choralarini qo‘llaydi;
2) fonogrammalar, audiovizual asarlar, EHM uchun dasturlarni tarqatish (sotish, ijaraga berish, barchaning e’tiboriga
yetkazish)da mualliflik huquqlari sohasidagi qonunchilik hujjatlariga, normativ hujjatlarga rioya qilinishi yuzasidan nazorat
sohasida:
fonogrammalar, audiovizual asarlar, EHM uchun dasturlarni sotish, ijaraga berish va barchaning e’tiboriga yetkazish
bo‘yicha faoliyatni amalga oshirishda, xo‘jalik yurituvchi subyektlar tomonidan litsenziya bitimi talablari va shartlari bajarilishi
yuzasidan nazoratni ta’minlaydi;
fonogrammalar, audiovizual asarlar, EHM uchun dasturlarni tarqatishda mualliflik huquqlariga rioya qilinishini o‘rganadi
va monitoringini olib boradi, uning yakunlari bo‘yicha tegishli xulosalar tayyorlaydi;
audiovizual asarlar, fonogrammalar va EHM uchun dasturlarni sotish, ijaraga berish va barchaning e’tiboriga yetkazish
bo‘yicha faoliyatni amalga oshiradigan xo‘jalik yurituvchi subyektlarni tekshirish natijalarini tahlil qiladi va umumlashtiradi
hamda tahliliy materiallarni O‘zbekiston Respublikasi Intellektual mulk agentligiga taqdim etadi;
Internet tarmog‘ida mualliflik huquqi obyektlari noqonuniy tarqalishini (barchaning e’tiboriga yetkazilishini) bartaraf
etish choralarini ko‘radi;
3) o‘z vakolati doirasida, iste’molchilar huquqlarini himoya qilish va taqdim etiladigan pochta aloqasi, axborot
texnologiyalari va telekommunikatsiyalari xizmatlarining sifati, davriy bosma nashrlar, fonogrammalar, audiovizual asarlar va
EHM uchun dasturlar tarqatish bo‘yicha chora-tadbirlarni ta’minlash yuzasidan nazorat sohasida:
Respublika hududida joylashgan aloqa, axborotlashtirish va telekommunikatsiya texnologiyalari sohasidagi xo‘jalik
yurituvchi subyektlarda pochta aloqasi, axborot texnologiyalari va telekommunikatsiyalar, davriy matbuot nashrlarini tarqatish
xizmatlari parametrlari va sifat ko‘rsatkichlarining amaldagi normalarga muvofiqligi yuzasidan monitoring va nazorat o‘tkazadi;
texnik vositalar va axborot tizimlari orqali telekommunikatsiyalar tarmoqlari xizmatlarining sifat ko‘rsatkichlari va
parametrlarining muvofiqligini o‘lchaydi va monitoring olib boradi;
yuridik va jismoniy shaxslarning pochta aloqasi, telekommunikatsiyalar va davriy bosma nashrlarni tarqatish xizmatlari,
shuningdek, davlat va xo‘jalik boshqaruvi organlari, mahalliy davlat hokimiyati organlari tomonidan, shuningdek, tashkiliyxuquqiy shakli va idoraviy mansubligidan qat’i nazar, boshqa tashkilotlar va idoralar tomonidan elektron davlat xizmatlari
ko‘rsatish masalalari bo‘yicha murojaatlarni zarur holatlarda joyiga borib hamda tegishli hujjatlarni o‘rgangan holda qonun
hujjatlariga muvofiq ko‘rib chiqadi;
vakolatli davlat organlari tomonidan tartibga solinadigan tariflar ro‘yxatiga kiruvchi pochta aloqasi va
telekommunikatsiyalar xizmatlariga tariflarning to‘g‘ri qo‘llanilishini qonun hujjatlarida belgilangan tartibda tekshiradi;
ko‘rsatiladigan xizmatlar, tariflar, xizmatlar ko‘rsatish qoidalari to‘g‘risidagi ma’lumotlarning aloqa, axborotlashtirish va
telekommunikatsiya texnologiyalari, davriy matbuot nashrlarini tarqatish sohasida xo‘jalik yurituvchi subyektlarning ish tartibi va
ularni tartibga soluvchi boshqa axborotlarning mavjudligi va foydalanuvchilar uchun tushunarliligini, shuningdek, ular tomonidan
ko‘rsatiladigan xizmatlar hajmining to‘liqligi va muddatlarini nazorat qiladi;
O‘zbekiston Respublikasi hududida xorijiy ommaviy axborot vositalarining teleradiomahsulotlarini va davriy nashrlarini
tarqatish tartibiga rioya qilinishini belgilangan tartibda nazorat qiladi;
pochta aloqasi, telekommunikatsiyalar va davriy matbuot nashrlarini tarqatish xizmatlari sifati bo‘yicha statistik
hisobotlarning ishonchliligiga rioya etilishini nazorat qiladi;
hisoblangan moliyaviy sanksiyalar (jarimalar)ning belgilangan muddatlarga rioya qilingan holda to‘lanishi va
to‘lanayotgan moliyaviy sanksiyalar (jarimalar)ning summasi to‘g‘riligini nazorat qiladi;
aloqa mahsulotlari sifatiga va iste’molchilarning huquqlarini himoya qilishga, telekommunikatsiyalar vositalari
parametrlariga, yuqori chastotali qurilmalar va radioelektron vositalar radionurlanishlariga tegishli normativ-huquqiy hujjatlar,
texnik reglamentlar, standartlar, texnik shartlar, qoidalar, yo‘riqnomalar, litsenziya talablari va shartlari loyihalarini ko‘rib chiqadi
va ular bo‘yicha xulosalar beradi;
aloqa, axborotlashtirish va telekommunikatsiya texnologiyalari sohasida normativ-huquqiy hujjatlar, texnik reglamentlar,
standartlar, normalar, qoidalar va boshqa normativ hujjatlarni ishlab chiqish, qayta ko‘rib chiqish bo‘yicha buyurtmachi
funksiyalarini bajaradi;
4) normativ-huquqiy hujjatlar talablariga muvofiq, davlat va xo‘jalik boshqaruvi, mahalliy davlat hokimiyati organlarida,
shuningdek, boshqa tashkilotlar va idoralarda “Elektron hukumat” tizimida axborot-kommunikatsiya texnologiyalaridan samarali
foydalanilishi va infratuzilmani rivojlantirishni nazorat qilish sohasida:
davlat va xo‘jalik boshqaruvi, mahalliy davlat hokimiyati organlarida, shuningdek, aloqa, axborotlashtirish va
telekommunikatsiya texnologiyalari sohasi korxonalari va tashkilotlarida, “Elektron hukumat” tizimida axborot-kommunikatsiya
texnologiyalarini joriy etish va rivojlantirish jarayonlarini, belgilangan tartibda monitoring qiladi va o‘rganadi;
“Elektron hukumat” tizimida, davlat va xo‘jalik boshqaruvi, mahalliy davlat hokimiyati organlarida axborotkommunikatsiya texnologiyalari infratuzilmasining joriy holatini o‘rganadi;
davlat va xo‘jalik boshqaruvi, mahalliy davlat hokimiyati organlarida, shuningdek, boshqa tashkilot va idoralarda aloqa,
axborotlashtirish va telekommunikatsiya texnologiyalari sohasida qonunchilik hujjatlari, normativ hujjatlar va davlat standartlari

talablari bajarilishini nazorat qiladi;
davlat va xo‘jalik boshqaruvi organlarida, mahalliy davlat hokimiyati organlarida, shuningdek, boshqa tashkilotlar va
idoralarda axborot resurslari va elektron davlat xizmatlarining mavjudligi hamda ulardan foydalanishning imkoni yaratilganligi
monitoringini amalga oshiradi;
5) ish va boshqaruv jarayonlarini avtomatlashtirish samaradorligi, integrallashgan axborot tizimlarini, ma’lumotlar uzatish
va almashishning idoralararo tarmoqlarini joriy etish va ulardan foydalanish, davlat axborot resurslari integratsiyasi, shu jumladan,
elektron davlat xizmatlari ko‘rsatish yuzasidan nazorat sohasida:
ish va boshqaruv jarayonlarini avtomatlashtirish, integratsiyalashgan axborot tizimlari, ma’lumotlar uzatish va
ma’lumotlar almashish idoralararo tarmoqlarini joriy etish va ulardan foydalanish, davlat axborot resurslari integratsiyasi holatini
tahlil qiladi va baholaydi;
davlat va xo‘jalik boshqaruvi organlarida, mahalliy davlat boshqaruvi organlarida axborot-kommunikatsiya
texnologiyalarini joriy etish va rivojlantirish jarayonlarini o‘rganish va monitoring qilish natijalarini tahlil qiladi va
umumlashtiradi, aniqlangan kamchiliklar va qoida buzilishlarini bartaraf etish bo‘yicha tegishli xulosa va takliflar tayyorlaydi
hamda ularni Vazirlikka ko‘rib chiqish uchun kiritadi;
davlat va xo‘jalik boshqaruvi organlari, mahalliy davlat hokimiyati organlari tomonidan axborot-kommunikatsiya
texnologiyalarining holati va ularni rivojlantirish to‘g‘risida axborotlarning ishonchliligi ta’minlanishi va o‘z vaqtida taqdim
etilishini o‘rganadi va monitoringini olib boradi;
6) “oxirgi milya” prinsipi bo‘yicha keng polosali Internet tarmog‘idan foydalanish, multiservis aloqa tarmoqlari
texnologiyalari, mobil aloqa bozori, boshqa zamonaviy telekommunikatsiya xizmatlari bozorini, shuningdek, pochta aloqasi
xizmatlari va davriy bosma nashrlarni tarqatishni kengaytirish yo‘li bilan telekommunikatsiya infratuzilmasi rivojlanishi yuzasidan
nazorat sohasida:
qonun hujjatlariga muvofiq, telekommunikatsiya tarmoqlari, axborotlashtirish vositalari va tizimlari yaratilishi va
ishlatilishi bo‘yicha xo‘jalik yurituvchi subyektlar faoliyati yuzasidan nazoratni amalga oshiradi;
aloqa, axborotlashtirish va telekommunikatsiya texnologiyalari tarmoqlarining yangidan qurilayotgan va qayta
qurilayotgan obyektlarini foydalanishga qabul qilib olish komissiyalarida qatnashadi.
Inspeksiya qonunchilikka muvofiq, boshqa vazifalarni ham bajarishi mumkin.
2-§. Inspeksiya markaziy apparatining vazifalari va funksiyalari
12. Quyidagilar Inspeksiya markaziy apparatining asosiy vazifalari hisoblanadi:
1) hududiy inspeksiyalar bilan birgalikda, Inspeksiyaga yuklangan vazifa va funksiyalarning samarali bajarilishini
ta’minlash;
2) hududiy inspeksiyalar faoliyatini rivojlantirishga ko‘maklashish va ularni rivojlantirish istiqbollarini belgilash;
3) Inspeksiyaga yuklangan vazifalarni bajarishda boshqa vazirliklar va idoralar bilan o‘zaro hamkorlikni tashkil qilish va
hududiy inspeksiyalar faoliyatini muvofiqlashtirish va nazorat qilish;
4) aloqa, axborotlashtirish va telekommunikatsiya texnologiyalari, axborot xavfsizligi hamda mualliflik huquqini himoya
qilish sohasidagi yo‘nalishlar bo‘yicha tegishli ta’lim muassasalarida, shuningdek, respublika vakolatli organlarining ixtisoslashgan
o‘quv yurtlarida Inspeksiya xodimlari malakasini oshirish va qayta tayyorlashni tashkil etish.
13. Inspeksiya markaziy apparati o‘ziga yuklangan asosiy vazifalarga muvofiq quyidagi funksiyalarni amalga oshiradi:
1) hududiy inspeksiyalar bilan birgalikda, Inspeksiyaga yuklangan vazifalar va funksiyalar bajarilishini ta’minlaydi;
2) olib borilgan nazorat va o‘rganish natijalarini tahlil qiladi va umumlashtiradi, aniqlangan kamchiliklar, qoida
buzilishlarini bartaraf etish yuzasidan takliflar tayyorlaydi va ularni ko‘rib chiqish uchun tegishli davlat organlariga kiritadi;
3) monitoring va tekshirishlar natijalari bo‘yicha aniqlangan qoida buzilishlari yuzasidan tegishli qarorlar, ularni bartaraf
etish muddatlari belgilangan ko‘rsatmalar, xo‘jalik yurituvchi subyektlar litsenziyalarining amal qilishini to‘xtatib turish yoki
to‘xtatish to‘g‘risida takliflar, shuningdek, Inspeksiya vakolatlariga taalluqli bo‘lmagan qoida buzilishlari bo‘yicha materiallarni
belgilangan tartibda tegishli vakolatli organlarga topshirish uchun tayyorlaydi;
4) aloqa sifatiga va iste’molchilarning huquqlarini himoya qilishga, telekommunikatsiya vositalari parametrlariga,
radioelektron vositalar va yuqori chastotali qurilmalar radionurlanishlariga tegishli normativ-huquqiy hujjatlar, texnik reglamentlar,
standartlar, texnik shartlar, qoidalar, yo‘riqnomalar, litsenziya talablari va shartlari loyihalarini ko‘rib chiqadi va ular bo‘yicha
taklif tayyorlaydi;
5) davlat va xo‘jalik boshqaruvi, mahalliy davlat hokimiyati organlarida, shuningdek, boshqa tashkilotlar va idoralarda
axborot-kommunikatsiya texnologiyalarini rivojlantirish hamda uning holati bo‘yicha hududiy inspeksiyalar tomonidan taqdim
etiladigan hisobotlar va axborotlarning ishonchliligini o‘rganadi.
Inspeksiyaning markaziy apparati qonunchilikka muvofiq, boshqa vazifalarni ham bajarishi mumkin.
3-§. Qoraqalpog‘iston Respublikasi, viloyatlar va Toshkent shahar hududiy inspeksiyalarining vazifalari va funksiyalari
14. Hududiy inspeksiyalar tegishli hududda ushbu Nizom bilan belgilangan va Inspeksiyaga yuklangan vazifalar hamda
funksiyalarning samarali bajarilishini amalga oshiradi.
Bundan tashqari, hududiy inspeksiyalar:
1) yuklangan vazifa va funksiyalarni amalga oshirish doirasida yillik, choraklik va oylik ish rejalarini ishlab chiqadilar va
belgilangan tartibda Inspeksiya bilan kelishadilar;
2) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasida amalga oshirilgan ishlar to‘g‘risida belgilangan tartibda hisobot va
axborotlarni taqdim etadilar;
3) Inspeksiya ish rejalarini tayyorlashda qatnashadilar;
4) aholini ommaviy axborot vositalari orqali Inspeksiyaning maqsadlari, vazifalari to‘g‘risida va amalga oshirilayotgan
faoliyatining aniq natijalari bo‘yicha muntazam xabardor qilib boradilar.
Hududiy inspeksiyalar qonunchilikda nazarda tutilgan boshqa vazifalarni ham amalga oshirishi mumkin.
4-bob. Inspeksiya va hududiy inspeksiyalarning huquqlari va javobgarligi
1-§. Inspeksiyaning huquqlari va javobgarligi
15. Inspeksiya o‘ziga yuklangan vazifalar va funksiyalarni amalga oshirish uchun quyidagi huquqlarga ega:
1) aloqa, axborotlashtirish va telekommunikatsiya texnologiyalari, shuningdek, davriy bosma nashrlarni tarqatish sohasida
qonun hujjatlari, normativ hujjatlar, davlat standartlari talablari va taqdim etiladigan xizmatlar sifati buzilishi faktlari to‘g‘risida
ma’lumotlar olish va aniqlash;
2) aloqa, axborotlashtirish, telekommunikatsiya texnologiyalari, davriy bosma nashrlarni, audiovizual asarlar,
fonogrammalar va EHM uchun dasturlarni tarqatish (sotish, ijaraga berish va barchaning e’tiboriga yetkazish) sohasida faoliyat
yuritadigan xo‘jalik yurituvchi subyektlarni, shuningdek, davlat va xo‘jalik boshqaruvi organlari, mahalliy davlat hokimiyati
organlarida axborot-kommunikatsiya texnologiyalarini joriy etish va rivojlantirishning holatini tekshirishlarni belgilangan tartibda
o‘tkazish;
3) aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida faoliyatni
amalga oshiruvchi xo‘jalik yurituvchi subyektlarga, ular tomonidan normativ-huquqiy hujjatlar, texnik reglamentlar, standartlar,
normalar talablari va taqdim etilayotgan xizmatlar sifati buzilgan holda belgilangan tartibda moliyaviy sanksiyalar (jarimalar)ni
hisoblash to‘g‘risida qaror qabul qilish;
4) davlat va xo‘jalik boshqaruvi, mahalliy davlat hokimiyati organlari, boshqa tashkilotlar va idoralardan o‘z faoliyatini
amalga oshirish uchun zarur bo‘lgan axborotlar, hujjatlar, ma’lumotnomalar va boshqa materiallarni so‘rash va olish;
5) aloqa, axborotlashtirish, va telekommunikatsiya texnologiyalari, radiochastota spektridan foydalanish va davriy bosma
nashrlarni tarqatish sohasidagi ma’muriy huquqbuzarlik to‘g‘risidagi ishlarni ko‘rib chiqish va bayonnomalar tuzish, jinoiy
faoliyatdan olingan daromadlarni legallashtirishga va terrorizmni moliyalashtirishga qarshi kurashish doirasida qonun
hujjatlarining pochta aloqasi operatorlari, provaydyerlari tomonidan buzilishi holatlari aniqlangan taqdirda esa ushbu holatlar
to‘g‘risidagi ma’lumotlarni tegishli davlat nazorati organlariga belgilangan tartibda yuborish;
6) fonogrammalar, audiovizual asarlar, EHM uchun dasturlarni tarqatishda mualliflik huquqlari sohasidagi ma’muriy
huquqbuzarlik to‘g‘risida bayonnomalarni tuzish va ko‘rib chiqish uchun sudga yuborish;
7) zarur hollarda, aloqa, axborotlashtirish va telekommunikatsiya texnologiyalari sohasidagi masalalarni ko‘rib chiqishda,
tekshirishlar va o‘rganishlarda qatnashish uchun davlat va xo‘jalik boshqaruvi organlari, mahalliy davlat hokimiyati organlari,
ilmiy-tadqiqot muassasalari va boshqa tashkilotlarning mutaxassislari va ekspertlarini jalb etish, shuningdek, huquqni muhofaza
qilish organlari bilan hamkorlik qilish;
8) aloqa, axborotlashtirish, va telekommunikatsiya texnologiyalari, davriy bosma nashrlarni tarqatish sohasida faoliyatni
amalga oshiruvchi xo‘jalik yurituvchi subyektlardan, shuningdek, davlat va xo‘jalik boshqaruvi organlari, mahalliy davlat
hokimiyati organlaridan Inspeksiya vakolatiga tegishli masalalar bo‘yicha zarur ma’lumotlar, materiallar va hisobotlarni talab
qilish;
9) vazirliklar, idoralar va boshqa tashkilotlardan, shu jumladan ilmiy-tadqiqot muassasalari va laboratoriyalardan o‘z
vakolatlarini amalga oshirish uchun aloqa, axborotlashtirish va telekommunikatsiya texnologiyalari, davriy bosma nashrlarni
tarqatish sohasidagi texnik hujjatlar, qoidalar, vositalarning ish normalarini olish;
10) O‘zbekiston Respublikasi hududida radioelektron vositalar va yuqori chastotali qurilmalardan foydalanish
monitoringini olib borish;
11) ekspert xulosa olish uchun tekshirish va monitoring natijalarini vakolatli organlarga taqdim etish;
12) aloqa, axborotlashtirish va telekommunikatsiya texnologiyalari sohasidagi vositalar va inshootlardan texnik
foydalanish qoidalariga rioya qilinishi, texnik holati yuzasidan nazoratni amalga oshirish;
13) aloqa, axborotlashtirish va telekommunikatsiya texnologiyalari sohasida qurilish normalari va qoidalari buzilgan holda
olib borilayotgan qurilish ishlarini aniqlangan kamchiliklar bartaraf etilgunga qadar to‘xtatib turish;
14) litsenziya bitimlari talab va shartlari xo‘jalik yurituvchi subyektlar tomonidan buzilgan holatlarda ularga
ogohlantirishlar berish;
15) tashkiliy-huquqiy shaklidan va idoraviy mansubligidan qat’i nazar, xo‘jalik yurituvchi subyektlarga, yuridik va
jismoniy shaxslarga, shuningdek, davlat va xo‘jalik boshqaruvi organlarining, mahalliy davlat hokimiyati organlarining axborotkommunikatsiya texnologiyalarini joriy qilish va rivojlantirishning borishida buzilishlarga yo‘l qo‘ygan mansabdor shaxslariga
davlat nazorati doirasida olib borilgan o‘rganishlar, monitoring, tekshirishlar natijasida aniqlangan buzilishlarni bartaraf etish
to‘g‘risida bajarilishi majburiy bo‘lgan ko‘rsatmalar berish;
16) texnik vositalar va axborot tizimlari orqali telekommunikatsiyalar tarmoqlari xizmatlarining sifatini o‘lchash ishlari va
monitoringini olib borish.
Inspeksiya qonunchilikka muvofiq boshqa huquqlarga ham ega bo‘lishi mumkin.
16. Inspeksiya:
1) o‘ziga yuklangan vazifalar va funksiyalarning samarali bajarilishi va taqdim etiladigan tahliliy hujjatlarning
xolisonaligi va kompleksliligi;
2) o‘z vakolatiga kirmaydigan masalalar bo‘yicha aniqlangan kamchiliklar to‘g‘risidagi ma’lumotlar vakolatli organlarga
o‘z vaqtida taqdim etilishi;
3) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasida fuqarolar va tadbirkorlik subyektlarining huquqlari va qonuniy manfaatlari
himoyalanishi va rioya qilinishi ta’minlanishi;
4) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlar tarqatishda mualliflik huquqlari sohasida qonun hujjatlari, normativ hujjatlar va davlat standartlari bajarilishi yuzasidan
nazoratning ta’minlanishi uchun javob beradi.
2-§. Inspeksiya markaziy apparatining huquqlari va javobgarligi
17. Inspeksiyaning markaziy apparati o‘ziga yuklangan vazifalar va funksiyalarni amalga oshirish uchun, Inspeksiyaning
huquqlari bilan bir qatorda, quyidagi huquqqa ham ega:
1) aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida faoliyat
ko‘rsatuvchi va normativ-huquqiy hujjatlar, texnik reglamentlar, standartlar talablari va ular tomonidan ko‘rsatiladigan xizmatlar
sifati, respublika hududida foydalaniladigan telekommunikatsiya vositalari, radioelektron vositalar va yuqori chastotali qurilmalar
radionurlanishlari parametrlarining muntazam ravishda buzilishiga yo‘l qo‘yayotgan xo‘jalik yurituvchi subyektlarning ayrim
qurilmalari va texnologik uchastkalari ishini, aniqlangan kamchiliklar bartaraf etilgunga qadar, vaqtincha to‘xtatish to‘g‘risida
qaror chiqarish;
2) radionurlanishlar normasi va parametrlari buzilganda, shuningdek, televideniye va radioeshittirish dasturlarini qabul
qilishda to‘sqinlik qilishga olib kelgan holatlarda radioelektron vositalar va yuqori chastotali qurilmalardan foydalanishga berilgan
ruxsatnomalarning amal qilishini aniqlangan kamchiliklar bartaraf etilgungacha, 10 kundan ko‘p bo‘lmagan muddatga to‘xtatib
qo‘yish;
3) litsenziya bitimlarining talab va shartlari buzilganligi uchun litsenziyalarning amal qilishini to‘xtatish va to‘xtatib
turish, ularni bekor qilish to‘g‘risida Vazirlikka, O‘zbekiston Respublikasi Intellektual mulk agentligiga takliflar kiritish;
4) Vazirlik, O‘zbekiston Respublikasi Intellektual mulk agentligi qaroriga muvofiq aloqa, axborotlashtirish va
telekommunikatsiyalar texnologiyalari, mualliflik huquqlari sohasida faoliyatni amalga oshirishga litsenziya olish uchun ariza
beruvchi tomonidan taqdim etilgan hujjatlardagi ma’lumotlarning ishonchliligini tekshirish;
5) hududiy inspeksiyalardan Inspeksiyaning markaziy apparatida ko‘rib chiqiladigan masalalarni, shuningdek, normativ
hujjatlar loyihalarini tahlil qilish va o‘rganish uchun zarur bo‘lgan materiallar va ma’lumotlarni so‘rash va olish;
6) zarur bo‘lganda, Inspeksiyada ko‘rib chiqiladigan masalalarni o‘rganish, axborot va tahliliy materiallarni, shuningdek,
normativ hujjatlar loyihalarini tayyorlash uchun, hududiy inspeksiyalar rahbarlari hamda vakillarini jalb qilish, ushbu maqsadlar
uchun ekspert va ishchi guruhlar tuzish;
7) hududiy inspeksiyalardan, ular tomonidan kiritilgan normativ hujjatlar loyihalari qayta ishlab chiqilishini talab qilish,
zarur bo‘lganda, ularni puxtalashtirish uchun qaytarish;
8) hududiy inspeksiya rahbarlari hamda vakillari ishtirokida yig‘ilishlar o‘tkazish;
9) hududiy inspeksiyalarga Inspeksiyaga yuklangan hamda tezkor hal etishni talab etadigan vazifalar va funksiyalarni
bajarish bilan bog‘liq masalalar bo‘yicha belgilangan tartibda topshiriqlar berish;
10) hududiy inspeksiyalarning O‘zbekiston Respublikasi Prezidenti va Vazirlar Mahkamasining normativ-huquqiy
hujjatlar va topshiriqlari, shuningdek, Inspeksiya tomonidan qabul qilingan hamda rahbariyat topshiriqlarini bajarish bo‘yicha
faoliyatini belgilangan tartibda o‘rganish hamda tekshirish;
11) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasidagi qonun hujjatlari, normativ hujjatlar va davlat standartlari buzilishlari bilan
bog‘liq materiallarni vakolatli organlar va huquqni muhofaza qilish organlariga belgilangan tartibda yuborish.
Inspeksiyaning markaziy apparati qonunchilikka muvofiq boshqa huquqlarga ham ega bo‘lishi mumkin.
18. Inspeksiyaning markaziy apparati quyidagilar uchun mas’ul:
1) hududiy inspeksiyalar bilan birgalikda, Inspeksiyaga yuklangan vazifalar va funksiyalarning o‘z vaqtida va sifatli
bajarilishini, taqdim etiladigan tahliliy hujjatlarning obyektivligini va kompleksliligini ta’minlash;
2) Inspeksiya tomonidan Vazirlikka ko‘rib chiqish uchun kiritiladigan normativ hujjatlar loyihalari, shuningdek,
Inspeksiya tomonidan qabul qilinadigan qarorlarni tayyorlash va ekspertizadan o‘tkazish sifati;
3) markaziy apparat va hududiy inspeksiyalar tomonidan aloqa, axborotlashtirish va telekommunikatsiya texnologiyalari,
fonogrammalar, audiovizual asarlar, EHM uchun dasturlarni tarqatish sohasida qonun hujjatlariga, normativ hujjatlar va davlat
standartlariga rioya qilinishi yuzasidan nazoratni ta’minlash bo‘yicha dasturlar, tadbirlar rejalari, “yo‘l xaritalari” va boshqa
dasturiy hujjatlar amalga oshirilishini tashkil qilish;
4) markaziy apparat va hududiy inspeksiyalar xodimlari rezervini shakllantirish.
3-§. Qoraqalpog‘iston Respublikasi, viloyatlar va Toshkent shahar hududiy inspeksiyalarning huquqlari va javobgarligi
19. Hududiy inspeksiyalar, o‘zlariga yuklangan vazifalar va funksiyalarni amalga oshirish uchun, Inspeksiyaning
huquqlari bilan bir qatorda, quyidagi huquqlarga ham ega:
1) davlat va xo‘jalik boshqaruvi hududiy organlaridan, mahalliy davlat hokimiyati organlaridan hududiy inspeksiyalarning
vakolatiga kiradigan masalalarni hal qilish uchun zarur bo‘lgan axborotni belgilangan tartibda so‘rash va olish;
2) davlat va xo‘jalik boshqaruvi hududiy organlariga, mahalliy davlat hokimiyati organlariga ko‘rib chiqish uchun
hududiy inspeksiyalari vakolatiga kiradigan masalalar bo‘yicha takliflarni ko‘rib chiqish uchun kiritish;
3) Inspeksiya Kengashi va Ilmiy-texnik kengashi ishida qatnashish;
4) Inspeksiya topshirig‘iga ko‘ra aloqa, axborotlashtirish, va telekommunikatsiya texnologiyalari, fonogrammalar,
audiovizual asarlar, EHM uchun dasturlarni tarqatishda mualliflik huquqlari sohasidagi masalalar bo‘yicha yig‘ilishlar va
seminarlar tashkil qilish va o‘tkazish;
5) hududiy inspeksiyalarning moddiy-texnika bazasini yaxshilash bo‘yicha takliflar kiritish;
6) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasidagi qonun hujjatlari, normativ hujjatlar va davlat standartlari buzilishlari bilan
bog‘liq materiallarni vakolatli organlar va huquqni muhofaza qilish organlariga belgilangan tartibda yuborish;
7) Inspeksiyaga hududiy inspeksiyalarning rahbarlari va xodimlari uchun malaka oshirish kurslarini tashkil qilish bo‘yicha
takliflar berish;
8) hududiy inspeksiyalarga malakali va qobiliyatli yosh xodimlarni jalb qilish.
Hududiy inspeksiyalar qonunchilikka muvofiq boshqa huquqlarga ham ega bo‘lishi mumkin.
20. Hududiy inspeksiyalar quyidagilar uchun mas’ul:
1) hududiy inspeksiyalarga yuklangan vazifalar va funksiyalarning o‘z vaqtida va sifatli bajarilishini ta’minlash;
2) o‘z vakolatiga kirmaydigan masalalar bo‘yicha aniqlangan kamchiliklar to‘g‘risidagi ma’lumotlarni vakolatli
organlarga o‘z vaqtida taqdim etish;
3) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasida fuqarolar va tadbirkorlik subyektlarining huquqlari va qonuniy manfaatlari
himoya qilinishini va ularga rioya etilishini ta’minlash;
4) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlar tarqatishda mualliflik huquqlari sohasidagi qonun hujjatlari, normativ hujjatlar va davlat standartlari bajarilishi yuzasidan
nazoratni ta’minlash;
5) Inspeksiyaga kiritiladigan hujjatlar va takliflarning loyihalarini ishlab chiqish sifati, yakuniy natijalari va amalga
oshirish oqibatlari;
6) Inspeksiyaning markaziy apparati bilan birgalikda aloqa, axborotlashtirish va telekommunikatsiya texnologiyalari,
fonogrammalar, audiovizual asarlar, EHM uchun dasturlar tarqatishda mualliflik huquqlari sohasida qonunchilikka rioya qilinishi
yuzasidan nazoratni ta’minlash bo‘yicha dasturlar, tadbirlar rejalari, “yo‘l xaritalari” va boshqa dasturiy hujjatlarning samarali
amalga oshirilishi.
5-bob. Inspeksiya rahbarlarining asosiy funksional vazifalari
21. Quyidagilar Inspeksiya boshlig‘ining asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya qilish;
2) Inspeksiya faoliyatiga umumiy rahbarlikni amalga oshirish, O‘zbekiston Respublikasi Prezidentining tegishli hujjatlari,
O‘zbekiston Respublikasi Vazirlar Mahkamasining qarorlari, Vazirlikning buyruqlari va qarorlari hamda boshqa qonun hujjatlari
bilan yuklangan vazifa va funksiyalar bajarilishini tashkil qilish;
3) Inspeksiya faoliyatini yanada takomillashtirish bo‘yicha O‘zbekiston Respublikasi Prezidentining hujjatlari,
O‘zbekiston Respublikasi Vazirlar Mahkamasining va Vazirlikning qarorlari bilan tasdiqlangan konsepsiyalar, kompleks dasturlar
va kompleks tadbirlar bajarilishini tanqidiy va puxta tahlil qilish;
4) O‘zbekiston Respublikasi Prezidentining, O‘zbekiston Respublikasi Bosh vaziri va uning o‘rinbosarlarining,
shuningdek, O‘zbekiston Respublikasi Axborot texnologiyalari va kommunikatsiyalarini rivojlantirish vaziri va uning
o‘rinbosarlarining topshiriqlarini bajarish;
5) o‘z o‘rinbosarlarining va Inspeksiya boshqa mansabdor shaxslarining vakolatlarini belgilash, ular o‘rtasida vazifalarni
taqsimlash, Inspeksiya faoliyatining ayrim uchastkalariga rahbarlik yuzasidan o‘z o‘rinbosarlarining va boshqa mansabdor
shaxslarning vakolatlarini hamda shaxsiy javobgarligi darajasini belgilash;
6) ijro intizomini mustahkamlash bo‘yicha kompleks amaliy chora-tadbirlarni amalga oshirishda O‘zbekiston
Respublikasi Prezidentining, O‘zbekiston Respublikasi Vazirlar Mahkamasi va Vazirlikning topshiriqlari va hujjatlari bajarilishini
tashkillashtirish va monitoringining ta’sirchan tizimini yaratish, shuningdek, O‘zbekiston Respublikasi Prezidentining
“O‘zbekiston Respublikasi Prezidentining hujjatlari va topshiriqlari samarali va natijali ijro etilishi, shuningdek, ijro intizomi
mustahkamlanishi uchun O‘zbekiston Respublikasi Prezidenti Davlat maslahatchilarining, Vazirlar Mahkamasi va uning
komplekslari, davlat va xo‘jalik boshqaruvi organlari hamda barcha darajadagi hokimliklar rahbarlarining shaxsiy javobgarligi
to‘g‘risida” 2017-yil 11-apreldagi PQ-2881-son qarori va Vazirlar Mahkamasining “Ijro intizomini mustahkamlash chora-tadbirlari
to‘g‘risida” 1999-yil 12-yanvardagi 12-son qaroriga hamda Vazirlikning buyruqlariga muvofiq topshiriqlarning o‘z vaqtida va
sifatli bajarilishi yuzasidan markaziy apparat va hududiy inspeksiyalar tarkibiy bo‘linmalari rahbarlarining shaxsiy javobgarligini
oshirish choralarini ko‘rish;
7) Inspeksiya xodimlarini tizimli qayta tayyorlash va ularning malakasini oshirishni tashkil qilish;
8) Inspeksiya tizimida kadrlarni tanlash va joy-joyiga qo‘yish, ularning samarali faoliyati uchun zarur shart-sharoitlar
yaratish, Inspeksiyaning kadrlar zaxirasini shakllantirish;
9) Vazirlik nomenklaturasiga kiradigan bo‘sh lavozimlarga taklif etilgan nomzodlarning, shuningdek, Inspeksiyaga ishga
qabul qilinadigan boshqa kadrlarning professionalligi, chuqur bilimga egaligi, amaliy tajribasi, ishchanlik va ma’naviy-axloqiy
fazilatlari yuqori darajasi kafolatlanganligini ta’minlash;
Oldingi tahrirga qarang.

10) Inspeksiya faoliyatiga taalluqli bo‘lgan masalalar bo‘yicha normativ-huquqiy hujjatlarning loyihalari sifatli ishlab
chiqilishini, ularning o‘z vaqtida O‘zbekiston Respublikasi “Normativ-huquqiy hujjatlar to‘g‘risida”gi, “Qonunlar loyihalarini
tayyorlash va O‘zbekiston Respublikasi Oliy Majlisining Qonunchilik palatasiga kiritish tartibi to‘g‘risida”gi qonunlari,
O‘zbekiston Respublikasi Vazirlar Mahkamasining Reglamenti va O‘zbekiston Respublikasi Prezidenti Administratsiyasining
Reglamenti talablariga qat’iy muvofiqlikda Vazirlikka kiritilishini tashkil qilish, ularni ishlab chiqishda qatnashish;
(21-bandi 10-kichik bandi O‘zbekiston Respublikasi Vazirlar Mahkamasining 2019-yil 13-maydagi 397-sonli qarori tahririda —
Qonun hujjatlari ma’lumotlari milliy bazasi, 14.05.2019-y., 09/19/397/3123-son)

11) qonunchilik talablariga qat’iy muvofiq ravishda Inspeksiya rahbarlari va xodimlarining xizmat safarlarini tashkil etish
va amalga oshirish, xizmat safarlarining asosliligi, samaradorligi hamda natijadorligini, safar xarajatlari uchun ajratiladigan
mablag‘lardan maqsadli va oqilona foydalanilishini ta’minlash;
12) o‘z o‘rinbosarlarining, markaziy apparat va hududiy inspeksiyalar rahbarlarining faoliyati samaradorligi va
natijadorligini tizimli ravishda tanqidiy tahlil qilish, Inspeksiya Kengashi majlislarida ularning shaxsiy hisobotlarini tinglash,
chorak yakunlari bo‘yicha zarur choralar ko‘rish;
13) Inspeksiya xodimlarini rag‘batlantirish va intizomiy javobgarlikka tortish masalalarini hal qilish, ularning shaxsiy
javobgarligini oshirish bo‘yicha tizimli chora-tadbirlarni amalga oshirish;
14) o‘z o‘rinbosarlarini egallab turgan lavozimiga loyiqligi masalalarini ko‘rib chiqish bo‘yicha Vazirlikka takliflar
kiritish;
15) tasdiqlangan Inspeksiya xodimlarining odob-axloq qoidalari talablariga Inspeksiya xodimlari tomonidan rioya
etilishini ta’minlash;
16) O‘zbekiston Respublikasining “Korrupsiyaga qarshi kurashish to‘g‘risida”gi Qonuni talablariga muvofiq Inspeksiya
faoliyatida korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir etilishiga
ko‘maklashadigan sabablar hamda sharoitlarni huquqni qo‘llash amaliyoti va qonunchilikni takomillashtirish chora-tadbirlarini
ishlab chiqish hamda amalga oshirish orqali aniqlash, tahlil qilish, bartaraf etish;
17) Inspeksiya va uning hududiy inspeksiyalari ishlarini tashkil qilishning zamonaviy shakllari joriy etilishini ta’minlash;
18) jismoniy va yuridik shaxslar murojaatlarini ko‘rib chiqish bo‘yicha samarali ishlarni tashkil qilish, aholi bilan bevosita
va ochiq muloqotni yo‘lga qo‘yish, qonunchilik bilan belgilangan muddatlarda va tartibda jismoniy shaxslarning va yuridik
shaxslar vakillarining shaxsiy qabullarini, shu jumladan, sayyor qabullarini muntazam olib borish;
19) O‘zbekiston Respublikasi Prezidentining Xalq qabulxonalari bilan samarali hamkorlik qilish, Inspeksiya rahbarlari va
xodimlarining qabulxonalar faoliyatida faol ishtirok etishini tashkil qilish, jismoniy va yuridik shaxslardan O‘zbekiston
Respublikasi Prezidentining Virtual qabulxonasiga kelib tushadigan murojaatlarning o‘z vaqtida va to‘liq ko‘rib chiqilishini
ta’minlash;
20) davlat sirlariga kiritilgan axborot va maxfiy axborot bilan ishlashda qonunchilik talablariga rioya qilish;
21) Inspeksiyaning, shuningdek, uning hududiy inspeksiyalarining barcha xodimlari tomonidan bajarilishi majburiy
bo‘lgan buyruqlar, farmoyishlar, qarorlar chiqarish hamda ko‘rsatmalar berish;
22) zarur bo‘lganda, Vazirlik bilan kelishilgan holda, O‘zbekiston Respublikasi Vazirlar Mahkamasi tomonidan
belgilangan umumiy shtatlar soni doirasida Inspeksiya tuzilmasiga o‘zgartirishlar kiritish.
Inspeksiya boshlig‘i qonunchilikka muvofiq boshqa vakolatlarni ham amalga oshirishi mumkin.
22. Quyidagilar Inspeksiya boshlig‘i o‘rinbosarlarining asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya qilish;
2) Inspeksiya boshlig‘i vaqtinchalik bo‘lmaganda, tegishli buyruq asosida uning vazifalarini bajarish;
3) markaziy apparat va hududiy inspeksiyalarning mutasaddilik qilinadigan bo‘linmalari faoliyatini muvofiqlashtirish,
nazorat qilish va bevosita rahbarlik qilish, xodimlar o‘rtasida vazifalar (majburiyatlar)ni taqsimlash;
4) Inspeksiya faoliyatini yanada takomillashtirish bo‘yicha konsepsiyalar, kompleks dasturlar va kompleks tadbirlar
bajarilishini chuqur hamda tanqidiy tahlil qilish;
5) markaziy apparat va hududiy inspeksiyalarning mutasaddilik qilinadigan bo‘linmalari tomonidan vazifalarning
bajarilishini so‘zsiz ta’minlash choralarini ko‘rish, boshqarmalar rahbarlarining hisobotlarini tizimli ravishda eshitish hamda qayd
etilgan ko‘rsatkichlarga erishish borasida ularning shaxsiy mas’uliyatini oshirish;
6) markaziy apparat va hududiy inspeksiyalarning mutasaddilik qilinadigan bo‘linmalari rahbarlarining har choraklik ish
rejalarini tasdiqlash, ularning bajarilishi nazoratini ta’minlash;
7) O‘zbekiston Respublikasi Prezidenti, O‘zbekiston Respublikasi Vazirlar Mahkamasi va Vazirlikning topshiriqlari va
hujjatlari bajarilishini ta’minlash, ijro intizomini mustahkamlash bo‘yicha kompleks amaliy chora-tadbirlarni amalga oshirish,
shuningdek, topshiriqlarning o‘z vaqtida va sifatli bajarilishi uchun markaziy apparat bo‘linmalari va hududiy inspeksiyalar
rahbarlarining shaxsiy mas’uliyatini oshirish choralarini ko‘rish;
8) Inspeksiya boshlig‘ining topshiriqlari va buyruqlari o‘z vaqtida hamda sifatli bajarilishini ta’minlash;
9) Inspeksiya boshlig‘iga markaziy apparat va hududiy inspeksiyalarning mutasaddilik qilinadigan bo‘linmalarida
kadrlarni tanlash va joy-joyiga qo‘yishga doir takliflar taqdim etish, ularning professional darajasi, chuqur bilimga, amaliy
tajribaga egaligi, ishchanlik va ma’naviy-axloqiy fazilatlarining yuqoriligi kafolatlanganini ta’minlash, ularning kasb malakasini
oshirish choralarini ko‘rish, Inspeksiyaning kadrlar zaxirasini shakllantirish;
10) normativ-huquqiy hujjatlar loyihalarining sifatli ishlab chiqilishini ta’minlash, qonunchilik talablariga qat’iy muvofiq
ravishda Vazirlik tomonidan keyinchalik ko‘rib chiqish, imzolash (viza qo‘yish) uchun Inspeksiya tomonidan tayyorlangan
hujjatlarning loyihalarini ko‘rib chiqish va ularga viza qo‘yish;
11) qonunchilik talablariga qat’iy muvofiq ravishda xizmat safarlarida bo‘lish, xizmat safarlarining asosliligi,
samaradorligi va natijadorligini hamda xizmat safarlari uchun ajratiladigan mablag‘lardan maqsadli va oqilona foydalanilishini
ta’minlash;
12) markaziy apparat va hududiy inspeksiyalarning mutasaddilik qilinadigan bo‘linmalari rahbarlari hamda xodimlari
faoliyati samaradorligi va natijadorligini tizimli ravishda tanqidiy tahlil qilish, Inspeksiya Kengashi majlislarida ularning shaxsiy
hisobotlarini eshitish, yakunlari bo‘yicha zarur choralar ko‘rish;
13) Inspeksiya boshlig‘iga markaziy apparat hamda hududiy inspeksiyalarning mutasaddilik qilinadigan bo‘linmalari
rahbarlari va xodimlarini rag‘batlantirish va intizomiy javobgarlikka tortish bo‘yicha, shu jumladan, ularning egallab turgan
lavozimiga loyiqligi to‘g‘risidagi masalani ko‘rib chiqish bo‘yicha takliflar berish, yuklangan vazifalar va funksional vazifalarning
bajarilishi yuzasidan ularning shaxsiy mas’uliyatini oshirish bo‘yicha tizimli chora-tadbirlarni amalga oshirish;
14) Inspeksiya xodimlarining tasdiqlangan odob-axloq qoidalari talablariga rioya qilishini, ko‘rsatilgan qoidalarga
markaziy apparat va hududiy inspeksiyalarning mutasaddilik qilinadigan bo‘linmalari rahbarlari va xodimlari tomonidan rioya
qilinishini ta’minlash;
15) O‘zbekiston Respublikasining “Korrupsiyaga qarshi kurashish to‘g‘risida”gi Qonuni talablariga muvofiq Inspeksiya
faoliyatida korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir etilishiga
ko‘maklashadigan sabablar hamda sharoitlarni huquqni qo‘llash amaliyoti va qonunchilikni takomillashtirish chora-tadbirlarini
ishlab chiqish va amalga oshirish orqali aniqlash, tahlil qilish, bartaraf etish;
16) Inspeksiya boshlig‘iga davlat xizmatlarining samaradorligi, sifati va qulayligini oshirish bo‘yicha takliflar kiritish;
17) jismoniy va yuridik shaxslar murojaatlarini ko‘rib chiqish, aholi bilan bevosita va ochiq muloqotni yo‘lga qo‘yish,
qonunchilik bilan belgilangan muddatlarda va tartibda jismoniy shaxslar va yuridik shaxslar vakillarining shaxsiy qabullarini, shu
jumladan, sayyor qabullarni muntazam tashkil qilish;
18) O‘zbekiston Respublikasi Prezidentining Xalq qabulxonalari bilan samarali hamkorlik qilish, ularning faoliyatida faol
ishtirok etish, jismoniy va yuridik shaxslardan O‘zbekiston Respublikasi Prezidentining Virtual qabulxonasiga kelib tushadigan
murojaatlarning o‘z vaqtida hamda to‘liq ko‘rib chiqilishini ta’minlash;
19) davlat sirlariga kiritilgan axborot va maxfiy axborot bilan ishlashda qonunchilik talablariga rioya etish.
23. Quyidagilar hududiy inspeksiyalar rahbarlarining asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya etish;
2) hududiy inspeksiyalar faoliyatiga umumiy rahbarlik qilish, ushbu hududiy inspeksiyalarga O‘zbekiston Respublikasi
Prezidentining tegishli farmonlari va qarorlari, O‘zbekiston Respublikasi Vazirlar Mahkamasining qarorlari va boshqa qonun
hujjatlari hamda Vazirlik va Inspeksiyaning buyruq, farmoyishlari bilan yuklangan vazifa va funksiyalarning bajarilishini tashkil
qilish;
3) hududiy inspeksiyalar faoliyati bilan bog‘liq prognoz ko‘rsatkichlarga so‘zsiz erishish bo‘yicha amaliy choratadbirlarni ishlab chiqish va qabul qilish;
4) O‘zbekiston Respublikasi Prezidenti va O‘zbekiston Respublikasi Vazirlar Mahkamasining topshiriqlari va hujjatlari,
Vazirlikning, shuningdek, Inspeksiyaning buyruqlari, farmoyishlari bajarilishini ta’minlash, ijro intizomini mustahkamlashga doir
kompleks amaliy chora-tadbirlarni amalga oshirish, shuningdek, hududiy inspeksiyalar xodimlarining topshiriqlar o‘z vaqtida va
sifatli bajarilishi uchun shaxsiy mas’uliyatini oshirish choralarini ko‘rish;
5) Vazirlikning, shuningdek, Inspeksiya boshlig‘i va uning o‘rinbosarlarining buyruqlari hamda farmoyishlari o‘z vaqtida
va sifatli bajarilishini ta’minlash;
6) Inspeksiya faoliyati sohasiga kiradigan masalalar bo‘yicha mahalliy davlat hokimiyati organlari va kompleks ijtimoiyiqtisodiy rivojlantirish sektorlari bilan o‘zaro hamkorlik qilish;
7) hududiy inspeksiyalar faoliyati rejalashtirilishini tashkil etish, hududiy inspeksiyalar va ular xodimlarining har
choraklik ish rejalarini tasdiqlash, ularning bajarilishini nazorat qilish;
8) hududiy inspeksiyalarda kadrlarni joy-joyiga qo‘yish bo‘yicha takliflarni tanlash va kiritish, ularning samarali faoliyat
ko‘rsatishi uchun zarur sharoitlar yaratish, hududiy inspeksiyalarning kadrlar zaxirasini shakllantirish;
9) Inspeksiya nomenklaturasiga kiradigan bo‘sh lavozimlarga tavsiya etilgan nomzodlarning, shuningdek, hududiy
inspeksiyalarga ishga qabul qilinadigan boshqa kadrlarning professional darajasi, chuqur bilimga, amaliy tajribaga egaligi,
ishchanlik va ma’naviy-axloqiy fazilatlarining yuqoriligi kafolatlanganligini ta’minlash;
10) hududiy inspeksiya xodimlarini rag‘batlantirish va intizomiy javobgarlikka tortish masalalarini hal etish, shu
jumladan, ularning egallagan lavozimiga loyiqligi masalalarini ko‘rib chiqish, ularning shaxsiy mas’uliyatini oshirishga doir tizimli
chora-tadbirlarni amalga oshirish;
11) hududiy inspeksiyalar xodimlari tomonidan tasdiqlangan Inspeksiya xodimlarining odob-axloq qoidalari talablariga
rioya etilishini ta’minlash;
12) O‘zbekiston Respublikasining “Korrupsiyaga qarshi kurashish to‘g‘risida”gi Qonuni talablariga muvofiq Inspeksiya
tizimida korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir etilishiga
ko‘maklashadigan sabablar va sharoitlarni huquqni qo‘llash amaliyotini va qonunchilikni takomillashtirish chora-tadbirlarini ishlab
chiqish hamda amalga oshirish orqali aniqlash, tahlil qilish, bartaraf etish;
13) prognoz ko‘rsatkichlar bajarilishini tizimli tahlil qilish, Inspeksiyaning nazorat qiladigan o‘rinbosarlariga hududiy
inspeksiyalar tomonidan ko‘rsatilgan ko‘rsatkichlarga so‘zsiz erishishini ta’minlashga qaratilgan qo‘shimcha choralarni ko‘rishi
bo‘yicha takliflar kiritish;
14) hududiy inspeksiyalar xodimlarining faoliyati samaradorligi va natijadorligini tizimli ravishda tanqidiy tahlil qilish,
majlislarda ularning shaxsiy hisobotlarini eshitish, yakunlari bo‘yicha zarur choralar ko‘rish;
15) jismoniy va yuridik shaxslarning murojaatlarini ko‘rib chiqish, aholi bilan bevosita va ochiq muloqotni yo‘lga qo‘yish,
belgilangan muddatlarda va tartibda jismoniy shaxslarni va yuridik shaxslar vakillarini shaxsiy qabullari, shu jumladan, sayyor
qabullarini muntazam olib borish;
16) O‘zbekiston Respublikasi Prezidentining Xalq qabulxonalari bilan samarali hamkorlik qilish, ularning faoliyatida faol
ishtirok etish, jismoniy va yuridik shaxslardan O‘zbekiston Respublikasi Prezidentining Virtual qabulxonasiga kelib tushadigan
murojaatlarni o‘z vaqtida hamda to‘liq ko‘rib chiqish;
17) davlat siri bo‘lgan ma’lumotlarning yoki qonun bilan qo‘riqlanadigan boshqa sirning muhofaza qilinishini ta’minlash.
6-bob. Inspeksiya rahbarlarining mas’uliyati
24. Inspeksiya boshlig‘i quyidagilar uchun shaxsan mas’uldir:
1) Inspeksiyaga yuklangan vazifalar va funksiyalarning bajarilishi;
2) ushbu Nizomning 18-bandida nazarda tutilgan Inspeksiya javobgarligi sohalari bo‘yicha;
3) ushbu Nizomning 21-bandida ko‘rsatilgan o‘z funksional vazifalarining sifatli bajarilishi.
25. Inspeksiya boshlig‘ining o‘rinbosarlari quyidagilar uchun shaxsan mas’uldir:
1) Inspeksiyaning mutasaddilik qilinadigan bo‘linmalar va hududiy inspeksiyalar tomonidan Inspeksiyaga yuklangan
vazifalar va funksiyalarning bajarilishi;
2) nazorat qilinadigan masalalar, ushbu Nizomning 18-bandida nazarda tutilgan Inspeksiya javobgarligi sohalari bo‘yicha;
3) ushbu Nizomning 22-bandida ko‘rsatilgan o‘z funksional vazifalarining sifatli bajarilishi.
26. Markaziy apparat bo‘linmalarining boshliqlari quyidagilar uchun shaxsan mas’uldir:
1) tegishli bo‘linmalarga yuklangan vazifalar va funksiyalar amalga oshirilishi;
2) ushbu Nizomning 18-bandida nazarda tutilgan Inspeksiya markaziy apparatining javobgarlik sohalari bo‘yicha;
3) ushbu Nizomning 18-bandida ko‘rsatilgan o‘z funksional vazifalarining sifatli bajarilishi.
27. Qoraqalpog‘iston Respublikasi, viloyatlar va Toshkent shahridagi hududiy inspeksiyalar boshliqlari quyidagilar uchun
shaxsan mas’uldir:
1) hududiy inspeksiyalarga yuklangan vazifalar va funksiyalar amalga oshirilishi;
2) ushbu Nizomning 20-bandida nazarda tutilgan hududiy inspeksiyalarning javobgarlik sohalari bo‘yicha;
3) ushbu Nizomning 23-bandida ko‘rsatilgan o‘z funksional vazifalarining sifatli bajarilishi.
7-bob. Inspeksiya faoliyatini tashkil etish
1-§. Inspeksiyaga rahbarlik qilish
28. Inspeksiyaga belgilangan tartibda O‘zbekiston Respublikasi Vazirlar Mahkamasi bilan kelishilgan holda, O‘zbekiston
Respublikasi Axborot texnologiyalari va kommunikatsiyalarini rivojlantirish vaziri tomonidan lavozimga tayinlanadigan va
lavozimdan ozod qilinadigan boshliq rahbarlik qiladi.
29. Inspeksiya boshlig‘ining, uning tavsiyasiga ko‘ra, O‘zbekiston Respublikasi Axborot texnologiyalari va
kommunikatsiyalarini rivojlantirish vaziri tomonidan lavozimga tayinlanadigan va lavozimidan ozod qilinadigan uch nafar, shu
jumladan bir nafar birinchi o‘rinbosari bo‘ladi.
30. Inspeksiya boshlig‘i Vazirlik hay’atining, Kompyuterlashtirish va axborot-kommunikatsiya texnologiyalarini
rivojlantirish bo‘yicha muvofiqlashtirish kengashining a’zosi hamda O‘zbekiston Respublikasi Vazirlar Mahkamasi huzuridagi
Axborot faoliyati va ma’lumotlar uzatishni takomillashtirish va samaradorligini oshirish bo‘yicha idoralararo muvofiqlashtiruvchi
komissiya ishchi guruhining rahbari, Komissiyaning mas’ul kotibi hisoblanadi.
31. Qoraqalpog‘iston Respublikasi, viloyatlar va Toshkent shahar hududiy inspeksiyalariga, Inspeksiya boshlig‘i
tomonidan lavozimga tayinlanadigan va lavozimdan ozod qilinadigan boshliqlar rahbarlik qiladilar.
2-§. Inspeksiya markaziy apparati bo‘linmalarining hududiy inspeksiyalar bilan o‘zaro hamkorlik qilish tartibi
32. Markaziy apparat bo‘linmalarining rahbarlari markaziy apparat bo‘linmalarining hududiy inspeksiyalar bilan o‘zaro
hamkorlikni ta’minlaydi.
33. Inspeksiya markaziy apparatining bo‘linmalari hududiy inspeksiyalari bilan o‘zaro hamkorlik qilgan holda:
1) topshiriqlarni hududiy inspeksiyalarga yetkazadi hamda ularning bajarilishini nazorat qiladi;
2) hududiy inspeksiyalar faoliyatini o‘rganadi va amaliyotini umumlashtiradi, uni takomillashtirishga qaratilgan choratadbirlarni ishlab chiqadi va amalga oshiradi;
3) hududiy inspeksiyalar faoliyatini tashkil etish va natijalari to‘g‘risidagi hisobot, axborot materiallari hamda statistika va
boshqa ma’lumotlarni o‘rganishni tashkil qiladi;
4) hududiy inspeksiyalarning ish rejalarini tahlil qiladi, ularning faoliyatini rejalashtirishni takomillashtirish choralarini
ko‘radi;
5) hududiy inspeksiyalardan kelgan takliflarni ko‘rib chiqadi;
6) hududiy inspeksiyalarning normativ hujjatlar loyihalarini tayyorlashda ishtirok etishini tashkil qiladi, ulardan
qonunchilikni takomillashtirish bo‘yicha kelgan takliflarni ko‘rib chiqadi;
7) davlat va xo‘jalik boshqaruvi organlari, mahalliy davlat hokimiyati organlari, shuningdek, xo‘jalik yurituvchi
subyektlar tomonidan litsenziyalash haqidagi qonun hujjatlari, litsenziya bitimlari bajarilishi, radiochastota spektridan foydalanish,
pochta aloqasi va telekommunikatsiyalar, ma’lumotlar uzatish, teleradioeshittirish tarmoqlarida, axborot tizimlarida xavfsizlik
bo‘yicha texnik va texnologik talablar bajarilishi yuzasidan nazoratni tashkil etadi;
8) hududiy inspeksiyalar xodimlarini aloqa, axborotlashtirish va telekommunikatsiya texnologiyalari, axborot xavfsizligi
va axborotni himoya qilish, mualliflik huquqini himoya qilish sohasidagi yo‘nalishlar bo‘yicha tegishli oliy ta’lim muassasalarida,
shuningdek, ixtisoslashtirilgan ta’lim muassasalarida qayta tayyorlash va ularning malakasini oshirishni tashkil etadi.
34. Hududiy inspeksiyalar Inspeksiya markaziy apparatining bo‘linmalari bilan hamkorlik qiladi, jumladan:
1) Inspeksiya rahbariyatining topshiriqlari bajarilishi to‘g‘risida axborot beradi;
2) markaziy apparatga aloqa, axborotlashtirish va telekommunikatsiya texnologiyalari, davriy bosma nashrlarni tarqatish
sohasida qonun hujjatlarini, normativ hujjatlar va davlat standartlarining bajarilishi bo‘yicha faoliyat natijalari to‘g‘risida axborot
taqdim etadi;
3) ularning faoliyatini o‘rganish va tekshirishlar natijasida aniqlangan kamchiliklar hamda qonunbuzarliklarni bartaraf
etish natijalari to‘g‘risida axborot beradi;
4) Inspeksiyaning markaziy apparatiga belgilangan tartibda va muddatlarda o‘z faoliyati natijalari to‘g‘risida hisobotlar
taqdim etadi;
5) Inspeksiyaning markaziy apparatiga aloqa sifatini yaxshilash bo‘yicha takliflar yuboradi;
6) vakolatli organlar tomonidan o‘tkazilgan o‘z faoliyatini tekshirish natijalari haqida xabardor qiladi.
35. Markaziy apparat bo‘limlari va hududiy inspeksiyalari va o‘zaro hamkorlik jarayonida yuzaga keladigan
kelishmovchiliklar Inspeksiya boshlig‘ining topshirig‘iga binoan uning tegishli o‘rinbosari tomonidan ko‘rib chiqiladi.
Kelishmovchiliklar ko‘rib chiqilgandan so‘ng ham hal etilmagan taqdirda, ular yuzasidan qaror bevosita Inspeksiya boshlig‘i
tomonidan qabul qilinadi.
3-§. Inspeksiyaning davlat va xo‘jalik boshqaruvi boshqa organlari, mahalliy davlat hokimiyati organlari va boshqa
tashkilotlar bilan hamkorlik qilish tartibi
36. Inspeksiya o‘z vazifalari va funksiyalarini amalga oshirishda davlat va xo‘jalik boshqaruvi organlari, mahalliy davlat
hokimiyati organlari hamda boshqa tashkilotlar bilan o‘zaro hamkorlik qiladi.
37. Inspeksiya davlat va xo‘jalik boshqaruvi organlari, mahalliy davlat hokimiyati organlari, boshqa tashkilotlar va
idoralar bilan aloqa, axborotlashtirish va telekommunikatsiya texnologiyalari, shuningdek, axborot xavfsizligi sohasida Vazirlik
tasarrufidagi tashkilotlar bilan o‘zaro hamkorlik qiladi.
38. Inspeksiya foydalanilishi cheklangan axborotning muhofaza qilinishini ta’minlash, faoliyat turiga bo‘lgan litsenziya
bitimlari shartlariga rioya qilish, axborotni kriptografik muhofaza qilish sohasida mahsulotni sertifikatlash, shu jumladan,
fonogrammalar, audiovizual asrlar, EHM uchun dasturlar tarqatishda mualliflik huquqlarini ta’minlash masalalari bo‘yicha xo‘jalik
yurituvchi subyektlar, Vazirlik tasarrufidagi tashkilotlar, boshqa tashkilotlar va idoralar bilan birgalikda ishlaydi.
39. Inspeksiya aloqa, axborotlashtirish va telekommunikatsiya texnologiyalari, radiochastota spektridan foydalanish,
elektron raqamli imzo va fonogrammalar, audiovizual asarlar, EHM uchun dasturlar tarqatishda mualliflik huquqlari sohasida
huquqbuzarliklarni aniqlash va ularning oldini olish, monitoringini olib borish bo‘yicha huquqni muhofaza qilish organlari va
boshqa organlar bilan o‘zaro hamkorlik qiladi.
40. Hududiy inspeksiyalar o‘zlarining vakolatlari doirasida davlat va xo‘jalik boshqaruvi organlarining hududiy
boshqarmalari, mahalliy davlat hokimiyati organlari bilan o‘zaro hamkorlik qiladi.
41. Inspeksiyaning faoliyati O‘zbekiston Respublikasi Axborot texnologiyalari va kommunikatsiyalarini rivojlantirish
vazirining tegishli o‘rinbosari tomonidan nazorat qilinadi.
8-bob. Inspeksiya faoliyatining samaradorligi va natijadorligini baholash mezonlari hamda ko‘rsatkichlari
42. Inspeksiya faoliyatining samaradorligi muntazam baholab boriladi.
43. Inspeksiya faoliyatining samaradorligi va natijadorligi Inspeksiya boshlig‘i tomonidan tasdiqlangan samaradorlik va
natijadorlik mezonlari hamda ko‘rsatkichlari asosida baholanadi.
44. Inspeksiya faoliyatining samaradorligi va natijadorligini baholash yakunlari bo‘yicha:
Inspeksiya rahbarlari va xodimlariga nisbatan rag‘batlantirish (mukofotlash) yoki tegishli intizomiy javobgarlik choralari;
aniqlangan kamchiliklarni bartaraf etish va ularning Inspeksiyadagi faoliyatini yanada takomillashtirish choralari
ko‘riladi.
45. Inspeksiya faoliyatining samaradorligi va natijadorligini baholash tartibi hamda uslubi Vazirlik tomonidan belgilanadi.
9-bob. Inspeksiya faoliyatini moliyalashtirish va moddiy-texnik ta’minlash, uning xodimlari mehnatiga haq to‘lash va
ularni moddiy rag‘batlantirish
46. Vazirlikning Axborot-kommunikatsiya texnologiyalarini rivojlantirish jamg‘armasining mablag‘lari va O‘zbekiston
Respublikasi qonun hujjatlariga muvofiq boshqa mablag‘lar Inspeksiya faoliyatini moliyalashtirish manbalari hisoblanadi.
Joriy ta’minot (ish haqiga davlat qo‘shimcha to‘lovlari va ustama pullar saqlangan holda), moddiy-texnika bazasini
mustahkamlash va inspeksiya xodimlarining mehnatini qo‘shimcha moddiy rag‘batlantirish bo‘yicha xarajatlarni moliyalashtirish
Vazirlikning Axborot-kommunikatsiya texnologiyalarini rivojlantirish jamg‘armasining mablag‘lari va O‘zbekiston Respublikasi
qonun hujjatlariga muvofiq boshqa mablag‘lar hisobidan O‘zbekiston Respublikasi Moliya vazirligi bilan kelishilgan, tasdiqlangan
smeta doirasida amalga oshiriladi.
47. Inspeksiya xodimlarining mehnatini qo‘shimcha moddiy rag‘batlantirish, Vazirlik bilan kelishilgan holda Inspeksiya
boshlig‘i tomonidan tasdiqlangan Nizomga muvofiq, O‘zbekiston Respublikasi Moliya vazirligi bilan kelishilgan, tasdiqlangan
smeta doirasida amalga oshiriladi.
Bunda, Inspeksiya xodimlarining mehnatini rag‘batlantirish to‘g‘risidagi Nizomda, ularning lavozim maoshlariga
mehnatning alohida sharoitlari uchun, 200 foiz oylik ustama qo‘llanishi ko‘zda tutiladi.
48. Inspeksiyaning markaziy apparatiga 8 ta, shu jumladan, 4 ta biriktirilgan, 2 ta navbatchi, 2 ta maxsus avtomobil,
Hududiy boshqarmalarga — 14 ta maxsus avtomobildan iborat xizmat avtomobil transporti limiti ko‘zda tutiladi.
Xizmat avtomobillarining yillik yo‘l bosish limiti 36 500 km etib belgilanadi.
10-bob. Inspeksiyaning Vazirlik oldida hisobot berishi
49. Inspeksiya boshlig‘i Inspeksiya faoliyati to‘g‘risida Vazirlikka muntazam hisobot beradi.
50. O‘zbekiston Respublikasi Axborot texnologiyalari va kommunikatsiyalarini rivojlantirish vaziri Inspeksiya boshlig‘i
va uning o‘rinbosarlarining zimmasiga yuklangan vazifalarning samarali bajarilishi bo‘yicha faoliyatini doimiy monitoringini olib
boradi, Inspeksiya faoliyatining samaradorligini obyektiv baholaydi.
51. Faoliyatining monitoring va baholash yakunlari bo‘yicha Inspeksiyaning alohida o‘rnak ko‘rsatgan rahbarlari,
mansabdor shaxslari va xodimlari rag‘batlantiriladi yoki yo‘l qo‘yilgan jiddiy kamchiliklar uchun egallab turgan lavozimidan ozod
etishgacha bo‘lgan intizomiy jazoga tortiladi.
11-bob. Yakunlovchi qoida
52. Inspeksiya qonun hujjatlarida belgilangan tartibda qayta tashkil etiladi va tugatiladi.
Vazirlar Mahkamasining 2018-yil 1-maydagi
318-son qaroriga
3-ILOVA

O‘zbekiston Respublikasi Axborot texnologiyalari va kommunikatsiyalarini rivojlantirish vazirligi huzuridagi Aloqa,
axborotlashtirish va telekommunikatsiya texnologiyalari sohasida nazorat bo‘yicha inspeksiyaning
TUZILMASI

Markaziy apparat xodimlarining cheklangan umumiy soni — 88 nafar, ulardan:
boshqaruv xodimlari — 26 nafar;
ishlab chiqarish xodimlari — 62 nafar.
Texnik va xizmat ko‘rsatuvchi xodimlar soni belgilangan normativlarga muvofiq aniqlanadi.

Vazirlar Mahkamasining 2018-yil 1-maydagi
318-son qaroriga
3a-ILOVA

O‘zbekiston Respublikasi Axborot texnologiyalari va kommunikatsiyalarini rivojlantirish vazirligi huzuridagi Aloqa,
axborotlashtirish va telekommunikatsiya texnologiyalari sohasida nazorat bo‘yicha hududiy inspeksiyalarning
NAMUNAVIY TUZILMASI

Hududiy inspeksiyalar bo‘yicha xodimlarning cheklangan umumiy soni — 110 nafar, ulardan:
Qoraqalpog‘iston Respublikasi va Toshkent viloyatida — 8 nafar, shu jumladan: ishlab chiqarish xodimlari — 8 nafar;
Toshkent shahrida — 17 nafar, shu jumladan: ishlab chiqarish xodimlari — 17 nafar;
qolgan hududlarda — 7 nafardan, shu jumladan: ishlab chiqarish xodimlari — 7 nafar.
Yordamchi xodimlar soni qonunchilikda belgilangan normativlarga muvofiq aniqlanadi.

Vazirlar Mahkamasining 2018-yil 1-maydagi
318-son qaroriga
4-ILOVA

O‘zbekiston Respublikasi Hukumatining o‘z kuchini yo‘qotgan deb e’tirof etilayotgan ayrim qarorlari
RO‘YXATI
1. Vazirlar Mahkamasining “O‘zbekiston Respublikasi aloqa, axborotlashtirish va telekommunikatsiya texnologiyalari
davlat qo‘mitasi hamda Aloqa, axborotlashtirish va telekommunikatsiya texnologiyalari sohasida nazorat bo‘yicha davlat
inspeksiyasi to‘g‘risidagi nizomlarni tasdiqlash haqida” 2012-yil 19-dekabrdagi 355-son qarori (O‘zbekiston Respublikasi QT,
2012-y., 12-son, 86-modda).
2. Vazirlar Mahkamasining “O‘zbekiston Respublikasi Hukumatining ayrim qarorlariga o‘zgartirishlar kiritish va ba’zi
qarorlarini o‘z kuchini yo‘qotgan deb hisoblash haqida” 2013-yil 2-oktabrdagi 268-son qaroriga (O‘zbekiston Respublikasi QT,
2013-y., 40-son, 528-modda) ilovaning 1-bandi.
3. Vazirlar Mahkamasining “O‘zbekiston Respublikasi Hukumatining ayrim qarorlariga o‘zgartirish va qo‘shimchalar
kiritish hamda ba’zilarini o‘z kuchini yo‘qotgan deb hisoblash to‘g‘risida” 2014-yil 3-martdagi 45-son qaroriga (O‘zbekiston
Respublikasi QT, 2014-y., 3-son, 16-modda) 1-ilovaning 30-bandi.
4. Vazirlar Mahkamasining “O‘zbekiston Respublikasi Hukumatining ayrim qarorlariga o‘zgartirish va qo‘shimchalar
kiritish, shuningdek ayrimlarini o‘z kuchini yo‘qotgan deb hisoblash to‘g‘risida” 2014-yil 7-apreldagi 84-son qaroriga
(O‘zbekiston Respublikasi QT, 2014-y, 4-son, 34-modda) 1-ilovaning 6-bandi.
5. Vazirlar Mahkamasining “O‘zbekiston Respublikasi axborot texnologiyalari va kommunikatsiyalarini rivojlantirish
vazirligi to‘g‘risidagi nizomni tasdiqlash haqida” 2015-yil 10-apreldagi 87-son qarori (O‘zbekiston Respublikasi QT, 2015-y., 4son, 27-modda).
6. Vazirlar Mahkamasining “O‘zbekiston Respublikasi Hukumatining ayrim qarorlariga o‘zgartirishlar kiritish to‘g‘risida”
2015-yil 27-iyundagi 171-son qaroriga (O‘zbekiston Respublikasi QT, 2015-y., 6-son, 51-modda) ilovaning 47-bandi.
7. Vazirlar Mahkamasining “O‘zbekiston Respublikasi Hukumatining ayrim qarorlariga o‘zgartirish va qo‘shimchalar
kiritish to‘g‘risida (O‘zbekiston Respublikasining “Qimmatli qog‘ozlar bozori to‘g‘risida”gi O‘zbekiston Respublikasi Qonuniga
o‘zgartish va qo‘shimchalar kiritish haqida” 2015-yil 3-iyundagi O‘RQ-387-son hamda “Investitsiya va pay fondlari to‘g‘risida”
2015-yil 25-avgustdagi O‘RQ-392-son qonunlari)” 2015-yil 23-sentabrdagi 274-son qaroriga (O‘zbekiston Respublikasi QT, 2015y., 9-son, 84-modda) ilovaning 18-bandi.
8. Vazirlar Mahkamasining “Elektron hukumat to‘g‘risida”gi O‘zbekiston Respublikasining Qonunini amalga oshirishni
davom ettirish chora-tadbirlari haqida” 2016-yil 3-iyundagi 188-son qaroriga (O‘zbekiston Respublikasi QT, 2016-y., 6-son, 47modda) 4-ilovaning 9-bandi.
9. Vazirlar Mahkamasining “Muhammad Al-Xorazmiy nomidagi Toshkent axborot texnologiyalari universiteti huzuridagi
Ilmiy-innovatsion rivojlantirish jamg‘armasi faoliyatini takomillashtirish to‘g‘risida” 2017-yil 5-iyundagi 350-son qaroriga
(O‘zbekiston Respublikasi QT, 2017-y., 6-son, 93-modda) 2-ilovaning 7-bandi.
10. Vazirlar Mahkamasining “O‘zbekiston Respublikasi Axborot texnologiyalari va kommunikatsiyalarini rivojlantirish
vazirligining Axborot xavfsizligi va jamoat tartibini ta’minlashga ko‘maklashish markazi faoliyatini tashkil etish chora-tadbirlari
to‘g‘risida” 2017-yil 17-oktabrdagi 838-son qaroriga 2-ilovaning 3-bandi.
(Qonun hujjatlari ma’lumotlari milliy bazasi, 01.05.2018-y., 09/18/318/1108-son, 25.08.2018-y., 09/18/680/1791-son; 14.05.2019-y.,
09/19/397/3123-son; 07.12.2019-y., 09/19/973/4123-son; 17.04.2020-y., 09/20/234/0453-son; 27.06.2020-y., 09/20/411/1000-son)

Hujjatda xato topganingizda, uni belgilab Ctrl+Enter ni bosing.
© O‘zbekiston Respublikasi Adliya vazirligi qoshidagi “Adolat” milliy huquqiy axborot markazi davlat muassasasi

