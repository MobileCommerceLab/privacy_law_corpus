ՀՀ ԱՐԴԱՐԱԴԱՏՈՒԹՅԱՆ ՆԱԽԱՐԱՐՈՒԹՅՈՒՆ
ԱՆՁՆԱԿԱՆ ՏՎՅԱԼՆԵՐԻ ՊԱՇՏՊԱՆՈՒԹՅԱՆ
ԳՈՐԾԱԿԱԼՈՒԹՅՈՒՆ

ՏԵՍԱՀՍԿՄԱՆ
ՈՒՂԵՑՈՒՅՑ

ԵՐԵՎԱՆ, 2016

ՏԵՍԱՀՍԿՄԱՆ ՈՒՂԵՑՈՒՅՑ
Տեսահսկման
ուղեցույցը
մշակվել
է
Հայաստանի
Հանրապետության
Արդարադատության նախարարության Անձնական տվյալների պաշտպանության
գործակալության կողմից: Ուղեցույցի նպատակն է ներկայացնել տեսահսկման
հիմնական կանոններն ու սկզբունքները՝ ապահովելով մարդկանց անձնական
տվյալների պաշտպանությունը:
Ուղեցույցը մշակվել է՝ առաջնորդվելով <<Անձնական տվյալների պաշտպանության
մասին>> ՀՀ օրենքի պահանջներով և տեսահսկման կարգավորման միջազգային
չափանիշներով:
Տեսահսկում
իրականացնող
յուրաքանչյուր
անձ
կամ
կազմակերպություն պետք է առաջնորդվի <<Անձնական տվյալների պաշտպանության
մասին>> ՀՀ օրենքով և այս ուղեցույցով:

1.Տեսահսկման համակարգը և անձնական տվյալներ պարունակող տեսագրությունները
Տեսահսկման համակարգը տարածքի, միջոցառման, գործունեության կամ անձի
տեսա/ձայնահսկումն է էլեկտրոնային սարքավորման միջոցով: Համակարգը կարող է
աշխատել տեսագրման ռեժիմով (երբ տեսագրվում է) և իրական ժամանակում
տվյալների փոխանցման եղանակով:
Տեսահսկման համակարգով կատարված տեսագրությունը համարվում է անձնական
տվյալ, եթե՝
•

հնարավոր է նույնականացնել տեսագրության մեջ երևացող անձի դեմքը
(ուղղակի նույնականացում)
կամ

•

անհնար է նույնականացնել անձի դիմային առանձնահատկությունները, բայց
տեսանկարահանված
անձի
ֆիզիկական
կամ
վարքագծային
առանձնահատկություններն այլ տվյալի հետ համեմատելով՝ հնարավոր է
նույնականացնել անձին (անուղղակի նույնականացում):
Այսպիսով, մարդու տեսանկարն անձնական տվյալ է, որը թույլ է տալիս
ուղղակի կամ անուղղակի նույնականացնել անձին: Հետևաբար, տեսախցիկի
միջոցով իրականացվող տեսանկարահանումը և տեսահսկողությունը
(այսուհետ՝ տեսահսկում), որպես անձնական տվյալի մշակում, նախատեսում
է անձնական տվյալի մշակման, օգտագործման և պաշտպանության
պահանջների և սկզբունքների ապահովում:

2

2. Տեսահսկման համակարգի տեղադրման և օգտագործման սկզբունքները
Տեսահսկումը տարածությունը և վարքագիծը մշտադիտարկելու/վերահսկելու
միջոցներից մեկն է, բայց ոչ միակը: Քանի որ տեսահսկումը միջամտություն է
անձնական կյանքին, տվյալներ մշակողը պետք է իրապես գնահատի սպառնալիքը և
հիմնավորի նման համակարգի օգտագործման անհրաժեշտությունը: Մասնավորապես,
պետք է գնահատել հետևյալը՝
•
•
•

Տվյալներ մշակելու իրական անհրաժեշտությունը և նպատակը,
Համակարգի ազդեցությունը անձի մասնավոր կյանքի իրավունքի նկատմամբ,
Այլ միջոցներով նպատակին հասնելու հնարավորությունները:

Տեսահսկման համակարգը պետք է տեղադրվի և շահագործվի օրինականության,
համաչափության, թափանցիկության և անվտանգության սկզբունքների պահպանմամբ:
2.1 Օրինականության սկզբունք
Տեսահսկումը պետք է իրականացվի միայն օրենքով նախատեսված
նպատակներով և առանց տվյալների սուբյեկտի համաձայնության չեն կարող
օգտագործվել այլ նպատակներով: Օրինակ, կրթական հաստատությունում գույքի
պաշտպանությունը ապահովելու նպատակով տեղադրված տեսահսկման համակարգը
արգելվում է օգտագործել վերահսկելու ուսումնական գործընթացը:
Տեսահսկման համակարգի տեղադրումը կարող է հետապնդել մեկից ավելի
օրինական նպատակ: Օրինակ՝ առաջին օրինական նպատակը կարող է լինել
հանցագործությունների հայտնաբերումը և կանխումը, իսկ երկրորդը՝ ճանապարհային
երթևեկության անվտանգության ապահովումը:

2.2 Համաչափության սկզբունք
Տվյալներ մշակողը պետք է տեսահսկման համակարգը օգտագործի միայն այն
դեպքերում, երբ այլ եղանակներով անհնար է հասնել հետապնդվող նպատակին կամ
պահանջվում է անհամաչափ ջանքեր:
Պետք է հավասարակշռություն լինի հետապնդվող նպատակի և նկարահանվող
անձի մասնավոր կյանքի պաշտպանության միջև (արդյո՞ք անհրաժեշտ է տեսախցիկ
տեղադրել բժշկական հաստատության սպասասրահներում): Տեսահսկողը պարտավոր
է տեսանկարները մշակել այն նվազագույն ծավալով, որն անհրաժեշտ է օրինական
նպատակներին հասնելու համար: Տեսախցիկը պետք է տեղադրվի այնպես, որ նրա
տեսադաշտ ճշգրտորեն մտնեն միայն այն պատկերները, որոնք համապատասխանում
են հսկողության նպատակին (համաչափության սկզբունք): Օրինակ, բնակելի շենքի
տեսահսկման դեպքում պետք է անհնար լինի տեսնել, թե ով որ բնակարանն է մտնում:
3

Տեսաձայնագրում իրականացնելիս տեսահսկողը պարտավոր է հիմնավորել
տեսաձայնագրման անհրաժեշտությունը: Միաժամանակ, տեսաձայնային հսկողություն
իրականացնող համակարգերի օգտագործման դեպքում տվյալներ մշակողը
համաչափության սկզբունքին համապատասխան պարտավոր է հիմնավորել ձայնային
վերահսկման անհրաժեշտությունը:
Տեսահսկման
արդյունքում
հավաքված
տվյալները
(ներառյալ
տեսագրությունները և նկարները) պետք է պահպանվեն հետապնդվող նպատակին
հասնելու համար անհրաժեշտ ժամկետով: Տեսախցիկով գրանցված անձնական
տվյալները պետք է ջնջվեն որոշակի ժամկետում: Մարդկանց և գույքի նկատմամբ
կատարված հանցանքների արձանագրումը շատ դեպքերում տեղի է ունենում դրանց
իրագործմանը հաջորդող ժամերում: ՈՒստի հետապնդվող նպատակի տեսանկյունից
24 ժամը բավարար է տվյալների պահպանման համար, քանի դեռ այդ ժամկետում չի
արձանագրվել անձանց կամ գույքին վնաս պատճառելու դեպք: Սակայն օբյեկտիվ և
կարևոր շարժառիթների առկայության դեպքում տվյալների պահպանման ժամկետը
կարող է երկարաձգվել (համաչափության սկզբունք):
Որքան տվյալներն ավելի երկար ժամկետով են պահվում, այդքան դրանց
անվտանգության պահանջները պետք է խիստ լիննեն:

2.3 Թափանցիկության սկզբունք
Թափանցիկության սկզբունքը ներառում է մի կողմից տեսահսկում
իրականացնողի
պարտականությունը
տեսահսկվող
անձանց
տեղեկացնելու
տեսահսկման իրականացման վերաբերյալ (բարեխղճության սկզբունք), իսկ մյուս
կողմից՝ տեսահսկվող անձանց իրենց անձնական տվյալների վերաբերյալ
տեղեկություններ ստանալու իրավունքը (տեղեկատվության մատչելիության սկզբունքը):
2.3.1 Բարեխղճության սկզբունք
Տեսահսկում իրականացնող սուբյեկտը տեսանելի նախազգուշացման միջոցով
պետք է տեսախցիկների նկարահանման դաշտ մտնող բոլոր անձանց տեղեկացնի
տեսահսկման մասին: Այն դեպքում, երբ այդ պատկերները ցանկացած ձևով
տեսաձայնագրվում են, տեսանելի ծանուցումը պետք է պարունակի նաև տեղեկություն,
թե նկարահանված մարդիկ ումից կարող են ստանալ իրենց վերաբերյալ
տեսագրությունը: Օրինակ, բնակելի շենքում պետք է տեսահսկման վերաբերյալ
նախազգուշացումն ակնհայտորոն տեսանելի լինի շենք մտնող յուրաքանչյուր անձի
համար:
Եթե տեսահսկման տարածքն ընդարձակ է, տեսահսկողը կարող է ունենալ մի քանի
նախազգուշացնող նշաններ կամ մեկ նշան՝ մուտքի դռան մոտ:

4

2.3.2 Տեղեկատվության մատչելիության սկզբունք

<<Անձնական տվյալների պաշտպանության մասին>> ՀՀ օրենքը սահմանում է, որ
յուրաքանչյուրն ունի իր անձնական տվյալների մշակման մասին տեղեկություն
ստանալու իրավունք: Սա վերաբերում է նաև տեսահսկման միջոցով անձնական
տվյալներ մշակելուն: Օրենքի 15-րդ հոդվածի համաձայն՝ անձն իրավունք ունի
ստանալ տեղեկություն իրեն տեսահսկելու եղանակների (օրինակ՝ տեսագրում կամ
տեսաձայնագրում), հիմքերի և նպատակների, տեսահսկվող տվյալների ցանկի
(սահմանների) և տեսագրությունը ձեռք բերելու աղբյուրների մասին, ինպես նաև այն
անձանց շրջանակը, որոնց կարող է փոխանցվել իր տեսագրությունը։
Յուրաքանչյուր անձնական տվյալ մշակող՝ տեսահսկում իրականացնող պետական
կամ մասնավոր մարմին պարտավոր է տեսահսկման սուբյեկտին հնարավորություն
ընձեռել անվճար ծանոթանալու տեսահսկման սուբյեկտին վերաբերող տեսագրությանը
(տեսաձայնագրությանը), իսկ եթե տեսահսկում իրականացնողը պահպանում է
տեսագրությունը (այսինքն կա տեսագրությունը ձեռք բերելու աղբյուր), ապա
տեսահսկման սուբյեկտն իրավունք ունի նաև ստանալ տեսագրության կրկնօրինակը
(ձեռք բերել տեսագրությունը):

Տեսահսկում իրականացնողը տեղեկությունները պետք է տրամադրի հասանելի ձևով,
իսկ այդ տեղեկությունները չպետք է պարունակեն այլ սուբյեկտների անձնական
տվյալներ։

Հարկ է նշել, որ տեղեկությունները պետք է տրամադրվեն անվճար, եթե օրենքով այլ
բան նախատեսված չէ: Տեսահսկման սուբյեկտը տեսագրությունը կարող է ստանալ
նաև իր ներկայացրած կրիչով՝ կրկին անվճար: Եթե տեսահսկման սուբյեկտը չի նշել, թե
ինչ կրիչով է ցանկանում ստանալ տեսագրությունը, ապա այն տրամադրվում է
տեսահսկում իրականացնողի համար առավել ընդունելի կրիչով:
Կարևորագույն սկզբունք է, որ անձի մասին տեղեկությունները չպետք է վաճառվեն
նրան, իսկ վճարելու անհրաժեշտությունը պետք է կապված լինի միմիայն
տեսագրության
տրամադրման
համար
տեսահսկողի
կատարած
ծախսերը
փոխհատուցելու հետ:
Տեղեկությունները պետք է տրամադրվեն գրավոր հարցումը ստանալուց հետո՝ հինգ
օրվա ընթացքում (օրենքի 20-րդ հոդված, 1-ին մաս):
Կարևոր է, որ տեսահսկում իրականացնողը սահմանի տեսահսկման և
տեղեկությունների տրամադրման ներքին ընթացակարգեր, որովհետև այդպիսով
տեսահսկվողի համար պարզ են դառնում տեսահսկման կանոնները, այն պայմանները,
թե ինչպես, պատասխանատու որ անձի միջոցով տեսահսկվողը կարող է ստանալ իրեն
հետաքրքրող հարցերի պատասխանը, ում և ինչպես պետք է դիմի իր տեսագրության
մասին տեղեկություններ կամ տեսագրության կրկնօրինակը ստանալու համար, ինչպես
կարող է ծանոթանալ իր տեսագրությունը մշակելու պայմաններին, ում և ինչպես պետք
է դիմի իր տեսահսկվողի մոտ պահվող տեսագրության անվտանգության ապահովման
հարցերով և այլն: Ընթացակարգեր ունենալը խրախուսելի է, որը պետք է
համապատասխանի <<Անձնական տվյալների պաշտպանության մասին>> ՀՀ օրենքին:
5

Տեսահսկողը պետք է ունենա նաև բողոքարկման ընթացակարգեր, ներքին
վերանայման մեխանիզմներ, բողոքին լուծում տալու ժամկետներ և այլն

2.4 Անվտանգության սկզբունք
1.
Տեսահսկողական
համակարգի
պատասխանատուն
պետք
է
կազմակերպական և տեխնիկական միջոցառումներ ձեռնարկի անձնական տվյալները
չթույլատրված մշակումից պաշտպանելու համար (տվյալների անվտանգության
սկզբունք):
Օրինակ, գրանցված տվյալները պետք է պահպանվեն հուսալի և բանալիով փակ
վայրում: Տեսանկարների անվտանգությունն ապահովելու կարևոր պայմաններից է լավ
պաշտպանված օպերացիոն կամ տեխնիկական, կազմակերպչական և ֆիզիկական
համակարգերը: Համակարգերը լավ են պաշտպանված, եթե լիազորված
աշխատակազմից բացի ուրիշ որևէ մեկը մուտք չունի համակարգ: Անհրաժեշտ է
պարբերաբար ստուգել օպերացիոն համակարգերը, երաշխավորել տեսանկարների
անվտանգությունը և գաղտնիությունը, կանխել դրանց կորուստը և անօրինական
ձեռքբերումը:
Տեղեկատվական
համակարգերում
անձնական
տվյալները
մշակելու
անվտանգությունն ապահովելուն ներկայացվող պահանջները, կենսաչափական
անձնական տվյալների նյութական կրիչներին և տեղեկատվական համակարգերից
դուրս այդ անձնական տվյալները պահպանելու տեխնոլոգիաներին ներկայացվող
պահանջները սահմանվում են Հայաստանի Հանրապետության կառավարության 2015
թվականի հոկտեմբերի 15-ի N 1175-Ն որոշմամբ:
Մշակողները կարող են կիրառել նաև <<Տեղեկատվության անվտանգության
կառավարման>> ՀՍՏ ԻՍՈ/ԻԷԿ 27000 շարքի միջազգային չափանիշներն այնքանով,
որքանով դրանք իրենց էությամբ կիրառելի են կենսաչափական անձնական տվյալների
նյութական կրիչների և տեղեկատվական համակարգերից դուրս այդ անձնական
տվյալների պահպանման տեխնոլոգիաների նկատմամբ:
Ցանկացած տեսահսկման համակարգի նյութական կրիչ (օրինակ տեսախցիկ)
պետք է ունենա եզակի նույնականացման համար և հաշվառված լինի մշակողի կողմից
(ՀՀ կառավարության N 1175-Ն որոշում):
2.
Գրանցված կամ ուղղակիորեն հաղորդված անձնական տվյալներ մուտք
ունեցող անձանց թիվը պետք է հնարավորինս սահմանափակ լինի (տվյալների
անվտանգության և համաչափության սկզբունք):
Օրինակ, սրճարանում միայն անվտանգության ապահովման համար լիազորված
անձինք պետք է մուտք ունենան տեսախցիկների տվյալներին: Անձնակազմի մյուս
անդամների մուտքը պետք է արգելվի:
Տեսահսկման համակարգի Էկրանները պետք է այնպես շրջված լինեն, որ միայն
թույլատրված/լիազորված անձը կարողանա տեսնել պատկերները: Հանրային
էկրաններն արգելված են:
6

3.
Գրանցված տվյալները չպետք է հրապարակվեն, բացառությամբ, եթե
տվյալներն այլ անձանց փոխանցվում են օրենքով նախատեսված դեպքերում:
Օրինակ, առևտրային կենտրոնը իրավունք չունի երրորդ անձանց հանձնել կամ
վաճառել գրանցված պատկերները, ինչպես նաև դրանք տեղադրել ինտերնետում:

3. Տեսահսկման նպատակները
3.1 Տեսահսկումը հասարակական վայրերում
Հասարակական
վայրերում
(փողոցներ,
մայթեր,
հրապարակներ,
խաղահրապարակներ,
զբոսայգիներ,
պուրակներ,
հանրային
տրանսպորտի
կանգառներ և այլ հասարական վայրեր) իրականացվող տեսահսկումը պետք է ունենա
հստակ սահմանված իրավաչափ նպատակ կամ նպատակներ և պայմանավորված լինի
խիստ
անհրաժեշտությամբ:
Այդպիսի
իրավաչափ
նպատակ
և
խիստ
անհրաժեշտություն կարող են լինել՝








ազգային անվտանգությունը
հասարակական անվտանգությունը
երկրի տնտեսական բարեկեցությունը
հանցագործությունների և անկարգությունների կանխումը
առողջության կամ բարոյականության պաշտպանությունը
այլոց իրավունքների և ազատություների պաշտպանությունը
տրանսպորտային երթևեկության կարգավորումը

Հասարակակական վայրերում տեսահսկումը կարող է իրականացվել նաև բնական և
տեխնածին վտանգները կանխելու, անձանց արագ և դյուրին կերպով բուժօգնություն
ցուցաբերելու նպատակով:
Փողոցների տեսահսկումն իրականացվում է նաև ճանապարհային երթևեկության
անվտանգությունն ապահովելու նպատակով, մասնավորապես, ճանապարհային
երթևեկության
կանոնների
խախտումները
արձանագրելու
շրջանակներում
տեսագրությունները կամ տեսանկարները դրվում են վարորդներին վարչական
պատասխանատվության ենթարկելու վարչական վարույթների հիմքում (տես՝

<<Տեսանկարահանող կամ
լուսանկարահանող
սարքերով
հայտնաբերված
ճանապարհային երթևեկության կանոնների խախտումների վերաբերյալ գործերով
իրականացվող վարչական վարույթի առանձնահատկությունների մասին>> ՀՀ օրենքը):

Հասարակական վայրերում տեսահսկումը կարող է իրականացվել միայն հանրային
իշխանությունների կողմից (օր՝ քաղաքապետարան, ոստիկանություն):

7

Հասարակական վայրերում տեղադրված տեսահսկման սարքերը չպետք է
նկարահանեն բնակելի շենքերի մուտքը և ներսը, այդ թվում՝ պատուհաննները և
պատշգամբները:

3.2. Տեսահսկումը պետական և մասնավոր հաստատությունների շենքերում
Պետական կամ մասնավոր հաստատությունների (հանրային իշխանության
մարմինների գործունեության իրականացման համար տրամադրված շենքեր,
թանգարաններ, ռեստորաններ, սրճարաններ, խանութներ, մարզադահլիճներ, բնակելի
շենքեր) շենքերում տեսահսկումն իրականացվում է՝




անձանց և սեփականության անվտանգությունը ապահովելու
գաղտնի տեղեկատվությունը պաշտպանելու
անչափահասներին վնասակար ազդեցությունից պաշտպանելու

Նման հաստատություններում տեսախցիկները տեղադրվում
օգտագործման
վայրերում
(շենքի
մուտք,
սանդուղքներ,ավտոկայանատեղի, անմիջական հարակից տարածք):

են

ընդհանուր
միջանցքներ,

Պետական և մասնավոր հաստատությունների շենքերի աշխատասենյակներում,
հանդերձարաններում, սանհանգույցներում, հանգստի սենյակներում, լողասենյակներում
տեսահսկումն արգելվում է:

3.2.1. Տեսահսկումը աշխատավայրում
Աշխատավայրում տեսահսկման համակարգը տեղադրվում է բացառիկ դեպքերում,
եթե դա անհրաժեշտ է անձանց անվտանգությունը և գույքը վնասից պաշտպանելու և
նման
արարքի
հեղինակներին
հայտնաբերելու,
ինչպես
նաև
գաղտնի
տեղեկատվությունը պաշտպանելու նպատակով, եթե այլ միջոցներով հնարավոր չէ
հասնել այդ նպատակներին:
Աշխատավայրում տեսահսկման համակարգ տեղադրելուց առաջ տեսահսկողը
պարտավոր է աշխատակազմին գրավոր տեղեկացնել համակարգի և աշխատողների
իրավունքների
մասին:
Նախքան
տեսահսկման
համակարգ
տեղադրելը
աշխատակիցներին անհրաժեշտ է բացատրել տեսահսկման անհրաժեշտությունը,
նպատակը և նրանց իրավունքները:
Տեսախցիկները կարող են նկարահանել աշխատավայրի շենքի մուտքը և ելքը,
միջանցքները, ինչպես նաև թանկարժեք ապրանքների գտնվելու վայրերը և
պահեստները: Տեսահսկման սարքերը չեն կարող նկարահանել աշխատողների
աշխատասենյակները, բացառությամբ հատուկ հանգամանքների առկայության
դեպքում (օր՝ աշխատողը, ով գործ ունի փողերի հետ: Բայց այս դեպքում պետք է
8

նկարվի դրամարկղը, ոչ թե գանձապահը, պահեստը, որտեղ աշխատում են
բանվորները):
Ինչպես այլ վայրերում, այնպես էլ աշխատավայրում աշխատողները իրենց
անձնական կյանքը հարգելու իրավունք ունեն: Տեսահսկումն արգելվում է
աշխատողների հանգստի և ընդմիջման սենյակներում, սանհանգույցներում և
հանդերձարաններում:
3.2.2. Տեսահսկումը բնակելի շենքերում և բնակարաններում, առանձնատներում
3.2.2.1. Բնակելի շենքերում տեսահսկման համակարգը տեղադրվում է մարդկանց և
գույքի անվտանգությունը ապահովելու նկատառումով: Տեսահսկման համակարգը
տեղադրելու համար պահանջվում է ձեռք բերել բնակարանների սեփականատերերի
կեսից ավելիի գրավոր համաձայնությունը: Շենքի բոլոր բնակիչները պետք է
տեղեկացված լինեն տեսահսկման համակարգ տեղադրված լինելու մասին:
Բնակելի շենքերում տեսախցիկները կարող են նկարել միայն շենքի մուտքը և
ընդհանուր օգտագործման տարածությունները (ընդունարան, միջանցք, սանդուղք,
վերելակի դռներ, ավտոկայանատեղի):
Արգելվում է տեսահսկել բնակարանների մուտքի դռները և պատշգամբները,
բացառությամբ, եթե բնակարանի սեփականատերն ինքն է նման որոշում կայացրել կամ
առկա է վերջինիս գրավոր համաձայնությունը:
Բնակելի շենքերում պետք է տեսահսկման վերաբերյալ նախազգուշացումն
ակնհայտորեն տեսանելի լինի շենք մտնող յուրաքանչյուր անձի համար:
3.2.2.2. Անձը իր բնակարանում, առանձնատանը կարող է տեղադրել տեսախցիկներ
իր անվտանգությունը ապահովելու համար1: Առանձնատան սեփականատերն իրավունք
ունի տեսահսկել իր առանձնատունը և հարակից այգին, բայց չի կարող իր հողամասի
սահմաններից դուրս նկարահանել, եթե չունի համապատասխան հարևանի
համաձայնությունը:
Տեսագրությունները, տեսախցիկի միջոցով գրանցված նկարները չեն կարող
օգտագործվել այլ նպատակներով (նկարները համացանցում տարածել), քան
բնակարանի անվտանգության պաշտպանությունն է: Դրանց օգտագործումը չպետք է
վնաս պատճառի այլ անձանց իրավունքներին: Անձինք նախազգուշացնող նշանների
միջոցով պետք է տեղեկացված լինեն տեսախցիկների առկայության մասին: Մասնավոր
նպատակով իրականացվող տեսահսկումը հնարավոր է միայն սեփական տարածքում:
Եթե անհատը իր տանը տեղադրում է տեսախցիկներ և նրա տանը կան լրիվ կամ ոչ
լրիվ աշխատաժամանակով աշխատողներ, ապա պետք է հաշվի առնվեն որոշակի
կանոններ: Այսպես, եթե աշխատողը տանը պահում է երեխաներին կամ, եթե
յուրաքանչյուր օր բուժանձնակազմ է բնակարան գալիս հիվանդին խնամելու համար,
1

Այս դեպքում տեսախցիկների իրավական կարգավորումը դուրս է Անձնական տվյալների
պաշտպանության մասին ՀՀ օրենքի կարգավորման դաշտից, և բնակարանի սեփականատերը կարող է
առանց իրավասու մարմիններին տեղեկացնելու և թույլտվությունը ստանալու տեղադրել տեսախցիկներ,
պայմանով, որպեսզի չխախտվի հարևանների, այցելուների և անցորդների անձնական կյանքի իրավունքը:

9

ապա արս դեպքում գործում են աշխատավայրում տեսահսկման իրավական
կարգավորման կանոնները: Այդ անձինք պետք է տեղեկացված լինեն տեսախցիկների
տեղադրման և դրանց նպատակների մասին: Արգելվում է տեսահսկել լրիվ
աշխատաժամանակով
աշխատող
աշխատողներին
իրենց
մասնագիտական
գործունեությունը կատարելիս:
3.2.3. Տեսահսկումը առևտրային հաստատություններում
Տեսախցիկները
կարող
են
տեղադրվել
հանրախանութներում,
սուպերմարկետներում,
ոսկերչական
խանութներում,
վարսավիրանոցներում,
դեղատներում և այլն: Նման վայրերում տեսախցիկները տեղադրվում են անձանց և
գույքի անվտանգությունը ապահովելու նպատակով (օրինակ` կանխելու գողությունը
կամ ավազակային հարձակումը և/կամ այդ արարքները կատարած անձանց): Այդ
նպատակով տեսախցիկները կարող են տեղադրվել առևտրային հաստատությունների
երթևեկելի գոտիներում և ապրանքների գտնվելու վայրերում:
Արգելվում է տեսախցիկներ տեղադրել հանդերձարաններում և սանհանգույցներում:
Տեսահսկման համակարգը չի կարող օգտագործվել որպես գործիք՝ ապահովելու
անձնակազմի կողմից աշխատանքը պատշաճ կատարումը: Այնուամենայնիվ, այն
կարող է օգտագործվել հայտնաբերելու դրամարկղից գողություն կատարող
աշխատողին: Երբ աշխատողի աշխատանքը կախված է փողի գործածման հետ, ապա
տեսախցիկը ավելի շատ պետք է նկարի դրամարկղը, ոչ թե գանձապահին:
3.2.4. Տեսահսկումը կրթական հաստատություններում
Կրթական հաստատությունների ներսում տեսախցիկները կարող են տեղադրվել
անձանց և գույքի պաշտպանության նկատառումով, ինչպես նաև պաշտպանելու
անչափահասներին վնասակար ազդեցություններից (կանխելու աշակերտների միջև եւ
նրանց հանդեպ բռնությունը, գողությունները, պատերի և դռների վնասումը,
հաստատության գույքը և այլն): Տեսախցիկները կարող են տեսանկարել նաև կրթական
հաստատությունների շենքերի արտաքին կողմը՝ ուժեղացնելու անվտանգությունը դրա
շրջակայքում (կանխելու՝ բռնությունները, կողմնակի անձանց մուտքը):
Կրթական հաստատություններում տեսախցիկները կարող են տեսանկարել
հաստատության մուտքը/ելքը, սանդուղքը, միջանցքները: Արգելվում է տեսանկարել
հաստատության ներքին բակը, դասասենյակները, ճաշարանը, կացարանները և
մարզասրահները և այլն:
Անձանց և գույքի անվտանգության ապահովումը պետք է իրականացվի անձանց
անձնական կյանք առավել նվազ ներխուժող եղանակներով: Տեսախցիկների
օգտագործումը պետք է լինի սահմանափակ և հանդիսանա լրացուցիչ միջոց
անվտանգության այլ միջոցառուների թվում:
Միայն բացառիկ հանգամանքներն են հիմնավորում
սովորողների և
դասավանդողների տեսահսկումը (երբ կրթական հաստատությունները դառնում են
10

հաճախակի կրկնվող հակաօրինական արարքների թիրախ, օր. հաճախ են տեղի
ունենում գողություններ) 2:

4. Տեսահսկման չափանիշները
Տեսահսկման համակարգերը պետք է համապատասխանեն հետապնդվող
նպատակին և բխեն համաչափության սկզբունքից: Այս առումով տեսահսկողը պետք է
հաշվի առնի հետևյալը՝
Տեսախցիկների քանակը, դրանց գտնվելու վայրը և կետայնությունը (resolution)
պետք է համապատասխանեն տեսահսկման նպատակին, կազմակերպության
գործունեության առանձնահատկություններին, տարածքի ընդհանուր մակերեսին,
սենյակի կառուցվածքին և այլն: Տեսահսկման համակարգը պետք է տեղադրվի այնպես,
որ հնարավորինս քիչ տարածք վերահսկելով հնարավոր լինի հասնել հետապնդվող
նպատակին: Եթե նպատակին կարելի է հասնել ավելի ցածր կետայնությամբ
տեսախցիկների օգնությամբ, ապա պետք է օգտագործել դրանք՝ խուսափելով ավելորդ
անձնական տվյալներ մշակելուց:
Տեսանկարներից պետք է պարզ լինի տեսահսկման ժամը, ամսաթիվը, և վայրը:
Ուղիղ, իրական ժամանակում/ռեժիմում տվյալների փոխանցմամբ աշխատող
տեսահսկումը կարող են իրականացնել միայն հատուկ թույլատվություն ունեցող
անձինք (օրինակ, անվտանգության աշխատակիցները): Այս ռեժիմում աշխատող
տեսահսկման համակարգի էկրանները պետք է այնպես շրջված լինեն, որ միայն
թույլատրված/լիազորված անձը կարողանա տեսնել տեսապատկերները: Հանրային
էկրաններն արգելվում են:
5. Պատասխանատվություն
<<Անձնական տվյալների պաշտպանության մասին>> ՀՀ օրենքը խախտելու, այդ
թվում անձնական տվյալ մշակելու (այդ թվում տեսահսկման միջոցով) օրենքով
սահմանված կարգը խախտելու կամ տեսահսկման սուբյեկտի պահանջով մշակողի
կողմից տեղեկատվություն չտրամադրելու կամ տրամադրման կարգը խախտելու
համար սահմանված է վարչական պատասխանատվություն: Քանի որ տեսահսկումը
նույնպես անձնական տվյալների մշակում է, վարչական պատասխանատությունը վրա
կհասնի նաև տեսահսկումն առանց օրենքով սահմանված հիմքերի, առանց օրինական
նպատակի կամ օրենքով սահմանված կարգի խախտմամբ իրականացնելու դեպքում:
Օրենքը խախտելու համար սահմանված է տուգանք, որի չափը տարբեր
խախտումների դեպքում տատանվում է 50.000 ՀՀ դրամից մինչև 500.000 ՀՀ դրամ
(տես՝ Վարչական իրավախախտումների վերաբերյալ օրեսգիրք, հոդված 189.17):

2

Միջազգային պրակտիկայում համայնքն է որոշում, թե արդյո՞ք մանկապարտեզներում և տարրական
դպրոցներում անհրաժեշտ է տեղադրել տեսախցիկներ, թե ոչ:

11

Անձն ազատվում է վարչական պատասխանատվությունից, եթե լիազոր մարմնի
որոշմամբ սահմանված ժամկետում կամ մինչև վարչական պատասխանատվության
ենթարկվելու վերաբերյալ որոշում կայացնելը անձը վերացրել է թույլ տված խախտումը
և լիազոր մարմին է ներկայացրել ապացույցներ այդ մասին: Սա վկայում է այն մասին,
որ սահմանված պատասխանատվությունն ունի ոչ միայն պատժելու, այլ նաև
անձնական տվյալների պաշտպանության իրավունքի խախտումները կանխարգելելու
նպատակ։

12

