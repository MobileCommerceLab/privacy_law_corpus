Kedy Nariadenie a kedy zákon o ochrane osobných údajov?
K častým otázkam, ktoré sú Úradu na ochranu osobných údajov (ďalej len ,,úrad“)
adresované, patrí otázka, kedy sa na prevádzkovateľa vzťahuje právna úprava podľa
Nariadenia Európskeho parlamentu a Rady (EÚ) 2016/679 z 27. apríla 2016 o ochrane
fyzických osôb pri spracúvaní osobných údajov a o voľnom pohybe takýchto údajov,
ktorým sa zrušuje smernica 95/46/ES (všeobecné nariadenie o ochrane údajov) (ďalej
len ,,Nariadenie“) a kedy zákon č. 18/2018 Z. z. o ochrane osobných údajov a o zmene
a doplnení niektorých zákonov (ďalej len ,,zákon č. 18/2018 Z. z.“).
1. Prečo sme prijali národnú právnu úpravu v podobe, v akej je zákon č.
18/2018 Z. z. ?
Úvodom je potrebné zdôrazniť, že Nariadenie, vychádzajúc z článku 288
Zmluvy o fungovaní Európskej únie (ďalej len „ZFEÚ“) je priamo aplikovateľné vo
všetkých členských štátoch Európskej únie, bez ohľadu na to, či naň bude nadväzovať
národná právna úprava jednotlivých členských štátov, týkajúca sa ochrany osobných
údajov. Z dôvodu dodržania záväzkov Slovenskej republiky vyplývajúcich zo ZFEÚ
bolo preto vylúčené, aby bola zachovaná právna úprava ochrany osobných údajov v
podobe obsiahnutej v zákone č. 122/2013 Z. z. o ochrane osobných údajov a o zmene
a doplnení niektorých zákonov v znení zákona č. 84/2014 Z. z. (ďalej len „zákon č.
122/2013 Z. z.“).
V podmienkach právneho poriadku Slovenskej republiky uvedené
predstavovalo dve možnosti, a to ísť cestou novelizácie zákona č. 122/2013 Z. z., avšak
len za pomoci legislatívnych odkazov na Nariadenie, čo by bolo aj pre samotných
adresátov zákona neefektívne, alebo prijatie novej právnej úpravy ochrany osobných
údajov.
Slovenská republika bola prvým členským štátom, ktorý sa rozhodol národnú
právnu úpravu harmonizovať s Nariadením prijatím nového zákona č. 18/2018 Z. z.,
v podobe prevzatia štandardov Nariadenia do jednotlivých jeho častí a tento krok sa
naďalej ukazuje ako správny vzhľadom k tomu, že samotné Nariadenie sa nevzťahuje
na všetky spracovateľské operácie 1 a vymedzenie hranice resp. deliacej čiary, ktoré
činnosti sú alebo nie sú regulované právom Európskej únie nie je jednoznačne
stanovené. Určité vodítko v tomto smere predstavujú zakladajúce zmluvy (ZFEÚ
a Zmluva o Európskej únii), ale pre činnosti, ktoré nepatria do pôsobnosti práva únie
by vzniklo tzv. právne vákuum, ktoré je nežiaduce. Z tohto dôvodu sa úrad rozhodol
harmonizovať právny poriadok v zákone č. 18/2018 Z. z. tak, že v druhej časti zákona
č. 18/2018 Z. z. ustanovil právnu úpravu podľa Nariadenia. Druhú časť zákona č.
18/2018 Z. z. nemožno vnímať len ako ,,duplicitné“ Nariadenie, nakoľko zabezpečuje,
Najmä s poukazom na čl. 2 ods. 2 písm. a) Nariadenia, v zmysle ktorého sa toto Nariadenie
nevzťahuje na spracúvanie osobných údajov pri výkone činností, ktoré nepatria do pôsobnosti práva
Európskej únie.
1

1

že máme prijaté vo vnútroštátnom práve jednotné štandardy ochrany osobných údajov,
čím je zabezpečená
-

-

právna a faktická istota pre prevádzkovateľov, sprostredkovateľov a pre
dotknuté osoby, v podobe zabezpečenia rovnakých princípov ochrany osobných
údajov, tak pre činnosti upravené právom únie, ako aj pre tie, ktoré pod právo
únie nepatria,
prevádzkovatelia a sprostredkovatelia nemusia skúmať, či sa bude na nich
vzťahovať Nariadenie alebo zákon č. 18/2018 Z. z. V prípade, ak by sa
nedokázali vysporiadať s vecnou pôsobnosťou Nariadenia, s poukazom najmä
na čl. 2 ods. 2 písm. a) Nariadenia, preto nie je chybou, ak sa budú riadiť
a postupovať len podľa zákona č. 18/2018 Z. z., aj ak by sa na ich činnosť malo
vzťahovať Nariadenie.

Je tiež potrebné poukázať, že zákon č. 18/2018 Z. z. je relevantným právnym
predpisom aj v podmienkach Nariadenia, nakoľko obsahuje časti, ktoré sú záväzné pre
všetky subjekty, teda aj subjekty vykonávajúce spracúvanie spadajúce do pôsobnosti
práva únie a tiež pre príslušné orgány.
2. Časti zákona č. 18/2018 Z. z. záväzné pre všetky subjekty










1. časť zákona č. 18/2018 Z. z., s výnimkou § 2 a § 5 zákona č. 18/2018 Z. z.
4. časť zákona č. 18/2018 Z. z., ktorá upravuje osobitné situácie zákonného
spracúvania osobných údajov, ktoré vychádzajú zo splnomocňujúcich
ustanovení Nariadenia, najmä čl. 9 ods. 4 a kapitoly IX. Nariadenia, v rámci
ktorých členské štáty mali možnosť ponechať v platnosti, alebo naopak zaviesť
konkrétnejšie ustanovenia za účelom uvedenia práva na ochranu osobných
údajov do súladu so špecifikáciami, príznačnými pre ten ktorý právny poriadok,
či už v oblasti slobody prejavu a práva na informácie, spracúvania osobných
údajov zamestnancov, spracúvania národného identifikačného čísla, alebo
v súvislosti s povinnosťou mlčanlivosti. Ustanovenie § 78 ods. 1, ods. 2, ods. 3
v súčasnosti považujeme za spracúvanie osobných údajov na základe zákona č.
18/2018 Z. z. v kontexte čl. 6 ods. 1 písm. c) Nariadenia/§ 13 ods. 1 písm. c)
zákona č. 18/2018 Z. z.
5. časť zákona č. 18/2018 Z. z. Prvá hlava- Postavenie, pôsobnosť
a organizácia úradu
5. časť zákona č. 18/2018 Z. z. Druhá hlava - Schvaľovanie kódexov
správania, certifikácia a akreditácia
5. časť zákona č. 18/2018 Z. z. Tretia hlava - Kontrola
5. časť zákona č. 18/2018 Z. z. Štvrtá hlava - Konanie o ochrane osobných
údajov
5. časť zákona č. 18/2018 Z. z. Piata hlava - Správne delikty (pokuty
a poriadkové pokuty)
6. časť zákona č. 18/2018 Z. z. - Spoločné, prechodné a záverečné
ustanovenia.

2

Osobitná úprava zákona č. 18/2018 Z. z.




2. časť zákona č. 18/2018 Z. z.- právna úprava ochrany osobných údajov
v rámci činností prevádzkovateľa, ktoré nepodliehajú právu únie, a ktorá
upravuje všeobecné pravidlá ochrany osobných údajov fyzických osôb pri ich
spracúvaní.
3. časť zákona č. 18/2018 Z. z. Do nášho právneho poriadku bola
transponovaná Smernica Európskeho parlamentu a rady (EÚ) 2016/680, v
ktorej sa ustanovujú pravidlá ochrany fyzických osôb pri spracúvaní osobných
údajov príslušnými orgánmi na plnenie úloh na účely trestného konania.
Prevádzkovateľom informačného systému sú v tomto prípade Policajný zbor,
Vojenská polícia, Zbor väzenskej a justičnej stáže, Finančná správa,
prokuratúra a súdy (príslušné orgány), ktorí spracúvajú osobné údaje na účely
predchádzania a odhaľovania trestnej činnosti, zisťovania páchateľov trestných
činov, vyšetrovania trestných činov, stíhania trestných činov alebo na účely
výkonu rozhodnutí v trestnom konaní vrátane ochrany pred ohrozením
verejného poriadku a predchádzania takémuto ohrozeniu

3. Kedy sa na prevádzkovateľa bude vzťahovať zákon č. 18/2018 Z. z. a kedy
Nariadenie?
Väčšina spracovateľských činností bude spadať pod režim Nariadenia, pretože
negatívne vymedzenie vecnej pôsobnosti Nariadenia s poukazom na čl. 2 ods. 2 písm.
a) Nariadenia je pomerne reštriktívne.
V právnych podmienkach Slovenskej republiky sa na ostatné oblasti,
neupravené právom únie bude vzťahovať zákon č. 18/2018 Z. z. ako celok a ako príklad
oblasti neregulovanej právom únie môžeme uviesť zákonnú úpravu podávania
sťažností v zmysle zákona č. 9/2010 Z. z. o sťažnostiach, zákona č. 179/2011 Z. z. o
hospodárskej mobilizácii v znení neskorších predpisov, prípadne si môžeme pomôcť aj
recitálom 16 Nariadenia, v zmysle ktorého sa Nariadenie nevzťahuje na otázky ochrany
základných práv a slobôd ani na voľný tok osobných údajov týkajúcich sa činností,
ktoré nepatria do pôsobnosti práva Únie, ako sú činnosti týkajúce sa národnej
bezpečnosti.
Zjednodušene možno danú problematiku vysvetliť na nižšie uvedenom
príklade:
1. Ak pôjde o spracúvanie osobných údajov v rámci činnosti prevádzkovateľa,
ktorá spadá pod právo únie:
-

na prevádzkovateľa sa bude vzťahovať právna úprava podľa Nariadenia
aplikuje sa tiež zákon č. 18/2018 Z. z., a to v rozsahu:


1. časť (okrem § 2 a § 5 zákona č. 18/2018 Z. z.)

3

-

 4. časť zákona č. 18/2018 Z. z. (§ 78 a 79 zákona č. 18/2018 Z. z.)
 5. časť zákona č. 18/2018 Z. z. (§ 80 - 106 zákona č. 18/2018 Z. z.)
 6. časť zákona č. 18/2018 Z. z. (§ 107- 112 zákona č. 18/2018 Z. z.)
ďalej sa môžu uplatňovať aj osobitné predpisy.2

2. Ak pôjde o spracúvanie osobných údajov v rámci činností prevádzkovateľa,
ktoré nespadajú pod právo Európskej únie:
-

-

bude sa uplatňovať zákon č. 18/2018 Z. z., s výnimkou jeho 3. časti, ktorá sa
vzťahuje len na spracúvanie osobných údajov príslušnými orgánmi na plnenie
úloh na účely trestného konania.
ďalej sa môžu uplatňovať aj osobitné predpisy.

3. V prípade spracúvania osobných údajov príslušnými orgánmi na plnenie úloh
na účely trestného konania:
Aplikuje sa zákon č. 18/2018 Z. z., a to v rozsahu:







1. časť zákona č. 18/2018 Z. z.
3. časť zákona č. 18/2018 Z. z.
4. časť zákona č. 18/2018 Z. z.
5. časť zákona č. 18/2018 Z. z.
6. časť zákona č. 18/2018 Z. z.
z 2. časti zákona č. 18/2018 Z. z. sa na spracúvanie osobných údajov
vzťahujú len ustanovenia uvedené v § 52, § 59, § 67 a § 73 zákona č.
18/2018 Z. z.

V prípade spracovateľských činností príslušných orgánov, pri ktorých neplnia
úlohy na účely trestného konania postupujú podľa vyššie uvedeného
mechanizmu, to znamená, že prevádzkovateľ s ohľadom na predmet svojej
činnosti si určí, či je daná oblasť regulované právom únie, alebo nie.

Napríklad zákon č. 438/2001 Z. z. o bankách v znení neskorších predpisov, zákon č. 586/2003 Z. z.
o advokácii v znení neskorších predpisov, zákon č. 351/2011 o elektronických komunikáciách v znení
neskorších predpisov
2

4

Príloha č. 1

5

