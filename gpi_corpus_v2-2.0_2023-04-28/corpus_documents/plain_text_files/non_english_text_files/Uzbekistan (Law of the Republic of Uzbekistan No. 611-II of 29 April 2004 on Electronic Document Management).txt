!
Izlash

×

×

Ру

Ўз

O‘z|Ру

"

#



611-II 29.04.2004

Hozirgi vaqtda mazkur hujjatga o‘zgartirish kiritilmoqda

O‘ZBEKISTON RESPUBLIKASINING QONUNI

ELEKTRON HUJJAT AYLANIShI
TO‘G‘RISIDA
1-modda. Ushbu Qonunning
maqsadi
2-modda. Elektron hujjat aylanishi
to‘g‘risidagi qonun hujjatlari
3-modda. Elektron hujjat aylanishi
sohasidagi davlat siyosati
4-modda. Elektron hujjat aylanishi
5-modda. Elektron hujjat
6-modda. Elektron hujjatning
rekvizitlari
7-modda. Elektron hujjatning
yuridik kuchi
8-modda. Elektron hujjatning asl
nusxasi
9-modda. Elektron hujjatning
qog‘oz nusxasi
10-modda. Elektron hujjat
aylanishining ishtirokchilari
11-modda. Elektron hujjatni
jo‘natuvchi
12-modda. Elektron hujjatni qabul
qilib oluvchi
13-modda. Axborot vositachisi
14-modda. Elektron hujjatni
jo‘natish
15-modda. Elektron hujjatni qabul
qilib olish
16-modda. Elektron hujjatlarni
saqlash
17-modda. Elektron hujjat
aylanishida elektron hujjatlarni
muhofaza qilish
18-modda. Nizolarni hal etish
19-modda. Elektron hujjat aylanishi
to‘g‘risidagi qonun hujjatlarini
buzganlik uchun javobgarlik

$

ELEKTRON HUJJAT AYLANISHI TO‘G‘RISIDA
1-modda. Ushbu Qonunning maqsadi
Ushbu Qonunning maqsadi elektron hujjat aylanishi sohasidagi munosabatlarni tartibga solishdan iborat.
2-modda. Elektron hujjat aylanishi to‘g‘risidagi qonun hujjatlari
Elektron hujjat aylanishi to‘g‘risidagi qonun hujjatlari ushbu Qonun va boshqa qonun hujjatlaridan iboratdir.
Agar O‘zbekiston Respublikasining xalqaro shartnomasida O‘zbekiston Respublikasining elektron hujjat aylanishi
to‘g‘risidagi qonun hujjatlarida nazarda tutilganidan boshqacha qoidalar belgilangan bo‘lsa, xalqaro shartnoma qoidalari
qo‘llaniladi.
3-modda. Elektron hujjat aylanishi sohasidagi davlat siyosati
Elektron hujjat aylanishi sohasidagi davlat siyosati elektron hujjat aylanishi keng qo‘llanilishini ta’minlashga, elektron
hujjat aylanishi ishtirokchilarining huquqlari va qonuniy manfaatlarini himoya qilishga, elektron hujjatdan foydalanish standartlari,
normalari va qoidalarini ishlab chiqishga qaratilgan.
4-modda. Elektron hujjat aylanishi
Elektron hujjat aylanishi elektron hujjatlarni axborot tizimi orqali jo‘natish va qabul qilib olish jarayonlari yig‘indisidan
iborat bo‘ladi.
Elektron hujjat aylanishidan bitimlar tuzish (shu jumladan shartnomalar tuzish), hisob-kitoblarni, rasmiy va norasmiy
yozishmalarni amalga oshirish hamda boshqa axborotni uzatishda foydalanish mumkin.
5-modda. Elektron hujjat
Elektron shaklda qayd etilgan, elektron raqamli imzo bilan tasdiqlangan va elektron hujjatning uni identifikatsiya qilish
imkoniyatini beradigan boshqa rekvizitlariga ega bo‘lgan axborot elektron hujjatdir.
LexUZ sharhi
Qarang: O‘zbekiston Respublikasining 2003-yil 11-dekabrdagi 562–II-son “Elektron raqamli imzo to‘g‘risida”gi Qonuni 3moddasining oltinchi xatboshisi.

Elektron hujjat texnika vositalaridan va axborot tizimlari xizmatlaridan hamda axborot texnologiyalaridan foydalanilgan
holda yaratiladi, ishlov beriladi va saqlanadi.
Elektron hujjat elektron hujjat aylanishi ishtirokchilarining mazkur hujjatni idrok etish imkoniyatini inobatga olgan holda
yaratilishi kerak.
6-modda. Elektron hujjatning rekvizitlari
Elektron hujjatning majburiy rekvizitlari quyidagilardan iborat:
elektron raqamli imzo;
LexUZ sharhi
Qarang: O‘zbekiston Respublikasining 2003-yil 11-dekabrdagi 562–II-son “Elektron raqamli imzo to‘g‘risida”gi Qonuni 3moddasining ikkinchi xatboshisi.

elektron hujjatni jo‘natuvchi yuridik shaxsning nomi yoki elektron hujjatni jo‘natuvchi jismoniy shaxsning familiyasi,
ismi, otasining ismi;
elektron hujjatni jo‘natuvchining pochta va elektron manzili;
hujjat yaratilgan sana.
Qonun hujjatlarida yoki elektron hujjat aylanishi ishtirokchilarining kelishuvi bilan elektron hujjatning boshqa rekvizitlari
ham belgilanishi mumkin.
7-modda. Elektron hujjatning yuridik kuchi
Elektron hujjat qog‘oz hujjatga tenglashtiriladi va u bilan bir xil yuridik kuchga ega bo‘ladi.
8-modda. Elektron hujjatning asl nusxasi
Elektron hujjatning bir xil har qaysi aynan nusxasi, basharti u belgilangan tartibda haqiqiy deb tasdiqlangan bo‘lsa, asl
nusxadir.
9-modda. Elektron hujjatning qog‘oz nusxasi
Elektron hujjatning qog‘oz nusxasi bo‘lishi mumkin.
Elektron hujjatning qog‘oz nusxasi qonun hujjatlarida belgilangan tartibda tasdiqlanadi va saqlanadi.
10-modda. Elektron hujjat aylanishining ishtirokchilari
Elektron hujjatni jo‘natuvchi va elektron hujjatni qabul qilib oluvchi elektron hujjat aylanishining ishtirokchilaridir.
Elektron hujjat aylanishida axborot vositachilari ham ishtirok etishlari mumkin.
11-modda. Elektron hujjatni jo‘natuvchi
Elektron hujjat rekvizitlarida nomi ko‘rsatilgan hamda elektron hujjatni qabul qilib oluvchiga elektron hujjatni
jo‘natayotgan yuridik yoki jismoniy shaxs elektron hujjatni jo‘natuvchidir.
12-modda. Elektron hujjatni qabul qilib oluvchi
Elektron hujjatni jo‘natuvchi tomonidan elektron hujjat qaysi yuridik yoki jismoniy shaxsga yo‘llangan bo‘lsa, shu shaxs
elektron hujjatni qabul qilib oluvchidir.
13-modda. Axborot vositachisi
Elektron hujjat aylanishi bilan bog‘liq xizmatlarni shartnoma asosida ko‘rsatuvchi yuridik yoki jismoniy shaxs axborot
vositachisidir.
Axborot vositachisi, agar elektron hujjat aylanishining ishtirokchilari bilan tuzilgan shartnomada boshqacha qoida nazarda
tutilmagan bo‘lsa, elektron hujjatlar mazmunini yoki ulardan foydalanish tartibini o‘zgartirishga haqli emas.
14-modda. Elektron hujjatni jo‘natish
Elektron hujjat, agar u bevosita elektron hujjatni jo‘natuvchi yoki uning axborot vositachisi tomonidan jo‘natilgan bo‘lsa,
jo‘natilgan deb hisoblanadi.
Agar qonun hujjatlarida yoki taraflarning kelishuvida boshqacha qoida nazarda tutilmagan bo‘lsa, elektron hujjatni
jo‘natuvchi tomonidan uning bekor qilinishi mumkin bo‘lmagan jo‘natilish vaqti elektron hujjatni jo‘natish vaqti deb hisoblanadi.
15-modda. Elektron hujjatni qabul qilib olish
Agar qonun hujjatlarida yoki taraflarning kelishuvida boshqacha qoida nazarda tutilmagan bo‘lsa:
elektron hujjatni qabul qilib oluvchi tomonidan ko‘rsatilgan axborot tizimi orqali elektron manzil bo‘yicha elektron hujjat
kelib tushgan vaqt elektron hujjat qabul qilib olingan vaqt deb hisoblanadi;
elektron hujjat, agar elektron hujjatning qabul qilib olinishini ta’minlagan axborot tizimi hatto boshqa yerda joylashgan
bo‘lsa ham, elektron hujjatni qabul qilib oluvchi turgan joyda qabul qilib olingan deb hisoblanadi.
16-modda. Elektron hujjatlarni saqlash
Elektron hujjatlar elektron hujjat aylanishi ishtirokchilari tomonidan qonun hujjatlarida belgilangan tartibda saqlanishi
kerak.
LexUZ sharhi
Qo‘shimcha ma’lumot uchun qarang: Markaziy bank boshqaruvi va Vazirlar Mahkamasi huzuridagi davlat arxiv boshqarmasi
boshlig‘i tomonidan 2000-yil 3-iyunda tasdiqlangan Ko‘rsatmadagi ro‘yxatning 15 bandi (O‘zbekiston Respublikasi Adliya vazirligi
tomonidan 2000-yil 26-iyulda 951-son bilan davlat ro‘yxatidan o‘tkazilgan).

Elektron hujjatlarni saqlash chog‘ida ulardan erkin foydalanish va ularning qog‘oz nusxalarini taqdim etish imkoniyati
ta’minlanishi lozim.
Elektron hujjatni saqlash muddati, agar qonun hujjatlarida boshqacha qoida nazarda tutilmagan bo‘lsa, shunga o‘xshash
maqsadga mo‘ljallangan qog‘oz hujjat uchun belgilangan muddatdan kam bo‘lmasligi kerak.
17-modda. Elektron hujjat aylanishida elektron hujjatlarni muhofaza qilish
Elektron hujjat aylanishida elektron hujjatlarni muhofaza qilish elektron hujjat aylanishining ishtirokchilariga yoki boshqa
yuridik va jismoniy shaxslarga zarar yetkazilishining oldini olish maqsadida, qonun hujjatlarida belgilangan tartibda amalga
oshiriladi.
LexUZ sharhi
Qo‘shimcha ma’lumot uchun qarang: Davlat soliq qo‘mitasi va O‘zbekiston aloqa va axborotlashtirish agentligining 2007-yil 4iyuldagi 2007-44, 17-8/1985-son qarori bilan tasdiqlangan “Moliyaviy hisobotlar va soliq hisob-kitoblarini elektron shaklda taqdim
etishda axborot xavfsizligini ta’minlash bo‘yicha elektron hujjat aylanishining ishtirokchilari uchun Yo‘riqnoma”.

18-modda. Nizolarni hal etish
Elektron hujjat aylanishi sohasidagi nizolar qonun hujjatlarida belgilangan tartibda hal etiladi.
19-modda. Elektron hujjat aylanishi to‘g‘risidagi qonun hujjatlarini buzganlik uchun javobgarlik
Elektron hujjat aylanishi to‘g‘risidagi qonun hujjatlarini buzganlikda aybdor shaxslar belgilangan tartibda javobgar
bo‘ladilar.
O‘zbekiston Respublikasining Prezidenti I. KARIMOV
Toshkent sh.,
2004-yil 29-aprel,
611-II-son

(O‘zbekiston Respublikasi Qonun hujjatlari to‘plami, 2004-y., 20-son, 230-modda)

Hujjatda xato topganingizda, uni belgilab Ctrl+Enter ni bosing.
© O‘zbekiston Respublikasi Adliya vazirligi qoshidagi “Adolat” milliy huquqiy axborot markazi davlat muassasasi

