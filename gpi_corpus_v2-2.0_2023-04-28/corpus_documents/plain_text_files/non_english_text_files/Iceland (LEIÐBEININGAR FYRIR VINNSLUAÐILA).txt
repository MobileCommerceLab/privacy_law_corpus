LEIÐBEININGAR FYRIR
VINNSLUAÐILA
1. Almennt
Í persónuverndarreglugerð ESB 2016/679 (pvrg.) eru gerðar sérstakar kröfur til vinnsluaðila sem þeir
þurfa að vera meðvitaðir um og fylgja, enda gætu þeir orðið ábyrgir ef til öryggisbrots kemur.
Reglugerðinni er ætlað að auka persónuvernd einstaklinga og gerir hún ríkar kröfur til öryggis
persónuupplýsinga hjá öllum ábyrgðar- og vinnsluaðilum, hvort sem þeir eru staðsettir innan EESsvæðisins eða utan þess.
Fjallað er um vinnsluaðila í 28. og 29. gr., 2. mgr. 30. gr., sbr. og 8. mgr. 4. gr. pvrg.
Efnisyfirlit
1.

Almennt .............................................................................................................................. 1

2.

Hver er vinnsluaðili í skilningi persónuverndarreglugerðarinnar? .................................... 2

3.

Nær persónuverndarreglugerðin til vinnsluaðila?.............................................................. 3

4. Hverjar eru meginbreytingarnar gagnvart vinnsluaðilum samkvæmt nýrri
persónuverndarreglugerð? ......................................................................................................... 3
Staðan í dag: ........................................................................................................................... 3
Frá því að nýja löggjöfin kemur til framkvæmda 25. maí 2018: ............................................. 4
5.

Hverjar eru skyldur vinnsluaðila frá 25. maí 2018? ............................................................. 4
5.1 Gagnsæi og rekjanleiki ..................................................................................................... 4
5.2 Huga þarf að innbyggðri og sjálfgefinni persónuvernd................................................... 4
5.3 Vinnsluaðili þarf að tryggja öryggi persónuupplýsinga ................................................... 5
5.4 Skylt er að aðstoða, vekja athygli á og ráðleggja .............................................................. 5

6.

Hvar eiga vinnsluaðilar að byrja? ....................................................................................... 6
6.1 Athuga hvort vinnsluaðili þurfi að tilnefna persónuverndarfulltrúa................................. 6
6.2 Greining og endurskoðun vinnslusamninga .................................................................... 7

7.

Hverjar eru skyldur vinnsluaðila ef hann ræður annan vinnsluaðila/undirvinnsluaðila? . 7

8.

Þarf vinnsluaðili að endurskoða gildandi samninga við viðskiptavini? ............................. 8

9.

Hvert er hlutverk vinnsluaðila ef það verður öryggisbrot? ................................................. 8

10.

Hvert er hlutverk vinnsluaðila við mat á áhrifum á persónuvernd (MÁP)? ................... 9

11.

Getur vinnsluaðili nýtt sér regluna um einn afgreiðslustað (e. one stop shop)? ............ 9

12.

Hvaða kröfur eru gerðar til vinnsluaðila sem er staðsettur utan EES? .......................... 9

13.

Hver er áhættan ef vinnsluaðili uppfyllir ekki skyldur sínar skv. reglugerðinni? ........ 10

14.

Fordæmi fyrir föstum samningsákvæðum í vinnslusamningum ................................. 10

2. Hver er vinnsluaðili í skilningi persónuverndarreglugerðarinnar?
Vinnsluaðili er sá sem vinnur persónuupplýsingar fyrir, samkvæmt fyrirmælum og undir stjórn
ábyrgðaraðila. Ábyrgðaraðili er hins vegar sá sem ákvarðar tilgang og aðferðir við vinnslu.
Margir þjónustuaðilar geta talist vinnsluaðilar í skilningi reglugerðarinnar. Hlutverk vinnsluaðila getur
verið mjög misjafnt að umfangi, allt frá nánar tiltekinni vinnslu yfir í almenna og fjölbreytta
vinnsluþjónustu fyrir stofnun/fyrirtæki. Þó skal hafa sérstaklega í huga að einstakir starfsmenn
ábyrgðaraðila teljast ekki til vinnsluaðila, heldur falla þeir innan mengis ábyrgðaraðilans.
Vinnsluaðilar eru einkum:
·

·
·
·

upplýsingatæknifyrirtæki sem veita tölvuþjónustu, s.s. hýsingu, umsjón, viðhald o.fl.,
netöryggisfyrirtæki eða fyrirtæki sem veita ráðgjöf á sviði upplýsingatækni og hafa aðgang að
persónuupplýsingum,
markaðs- eða samskiptafyrirtæki sem vinna persónuupplýsingar fyrir hönd viðskiptavina,
hvers konar stofnanir/fyrirtæki sem sinna þjónustu er felur í sér vinnslu persónuupplýsinga
fyrir hönd annarra stofnana/fyrirtækja,
einstök stjórnvöld eða samtök gætu einnig fallið hér undir.

Þeir sem ekki vinna með eða hafa aðgang að persónuupplýsingum, t.a.m. útgefendur hugbúnaðar og
framleiðendur tækja (t.d. lækningatækja), teljast almennt ekki til vinnsluaðila samkvæmt reglugerðinni.
Athuga skal þó að:
·

·

stofnun/fyrirtæki sem er vinnsluaðili er hins vegar ábyrgðaraðili fyrir vinnslu þegar vinnslan
er í þágu þeirrar tilteknu stofnunar/fyrirtækis en ekki fyrir viðskiptavini (stofnunin/fyrirtækið
sér um sín verkefni sjálft).
Þegar stofnun/fyrirtæki ákveður tilgang og aðferð við vinnslu er sá aðili ekki talinn
vinnsluaðili heldur ábyrgðaraðili að því er varðar þá vinnslu, sbr. 10. mgr. 28. gr. pvrg.

2
1. útgáfa, febrúar 2018

Dæmi um mismunandi hlutverk vinnsluaðila og ábyrgðaraðila
Fyrirtæki A veitir fyrirtæki B þá þjónustu að senda bréf í markaðssetningartilgangi þar sem byggt er á
upplýsingum um viðskiptavini B.
A er vinnsluaðili fyrir B svo framarlega sem vinnsla umræddra viðskiptamannaupplýsinga B er
nauðsynleg til að senda bréfin fyrir hönd fyrirtækis B eða samkvæmt fyrirmælum þess.
Fyrirtæki B er ábyrgðaraðili vegna vinnslu persónuupplýsinga um viðskiptamannahópinn með tilliti
til markaðssetningarbréfsins.
Hins vegar er fyrirtæki A ábyrgðaraðili að vinnslu persónuupplýsinga um eigin starfsmenn.
Til að meta hver er vinnsluaðili og hver er ábyrgðaraðili í hverju tilviki þarf að líta til eftirfarandi atriða:
·
·
·
·

Hvaða áhrif hefur þjónustuaðilinn á þjónustuna?
Hvernig er eftirliti viðskiptavinarins með umræddri þjónustu háttað?
Hefur þjónustuaðilinn sérþekkingu á umræddu sviði?
Þekkja skráðir einstaklingar, sem nýta þjónustu viðskiptavinarins, þjónustuaðilann?

Sjá nánar 4. gr. og 10. mgr. 28. gr. pvrg.

3. Nær persónuverndarreglugerðin til vinnsluaðila?
Persónuverndarreglugerðin gildir um vinnsluaðila í eftirfarandi tilvikum:
·
·

ef þeir eru með staðfestu innan EES
ef þeir eru með staðfestu utan EES og vinnslan felst í:
o boði um vöru eða þjónustu innan EES, eða
o eftirliti með einstaklingum innan EES.

Sjá nánar 3. gr. pvrg. um gildissvæði.

4. Hverjar eru meginbreytingarnar gagnvart vinnsluaðilum samkvæmt nýrri
persónuverndarreglugerð?
Staðan í dag:
Í dag eru fyrst og fremst gerðar kröfur til ábyrgðaraðila við vinnslu persónuupplýsinga. Þar sem
vinnsluaðilar koma að vinnslu starfa þeir fyrst og fremst á ábyrgð ábyrgðaraðila.
Samkvæmt gildandi persónuverndarlögum í dag, þ.e. lögum nr. 77/2000 um persónuvernd og meðferð
persónuupplýsinga, er ábyrgðaraðila heimilt að semja við vinnsluaðila til að annast, í heild eða hluta,
þá vinnslu persónuupplýsinga sem hann ber ábyrgð á. Það er þó háð því skilyrði að ábyrgðaraðili hafi
áður sannreynt að umræddur vinnsluaðili geti framkvæmt viðeigandi öryggisráðstafanir og viðhaft innra
eftirlit.
3
1. útgáfa, febrúar 2018

Þá gera lög nr. 77/2000 kröfu um að í gildi sé samningur milli vinnsluaðila og ábyrgðaraðila, þ.e.
svokallaður vinnslusamningur. Í vinnslusamningi skuli m.a. koma fram að vinnsluaðila sé einungis
heimilt að starfa í samræmi við fyrirmæli ábyrgðaraðila og að ákvæði laganna um skyldur ábyrgðaraðila
gildi einnig um þá vinnslu sem vinnsluaðili annist.
Frá því að nýja löggjöfin kemur til framkvæmda 25. maí 2018:
Persónuverndarreglugerðin festir í sessi nýja meginreglu við vinnslu persónuupplýsinga, þ.e.
ábyrgðarskyldu, en í henni felst að allir þeir sem koma að vinnslu persónuupplýsinga bera ábyrgð á að
farið sé að reglunum og þurfa að geta sýnt fram á það bæði gagnvart Persónuvernd og hinum skráðu
frá þeirri stundu er slík vinnsla varðar einstaklinga sem staðsettir eru innan EES.
Ábyrgðarskyldan felur enn fremur í sér að sérstakar skyldur eru lagðar á vinnsluaðila. Til að mynda
eiga þeir að aðstoða ábyrgðaraðila sérstaklega í að tryggja að vinnsla þeirra uppfylli og sé í samræmi
við reglugerðina.
Sjá nánar 28. gr., 2. mgr. 30. gr. og 37. gr. pvrg. um skyldur vinnsluaðila.

5. Hverjar eru skyldur vinnsluaðila frá 25. maí 2018?
Þegar vinnsluaðili tekur að sér verkefni sem felur í sér vinnslu persónuupplýsinga f.h. ábyrgðaraðila
verður hann að veita ábyrgðaraðila/viðskiptavininum nægilegar tryggingar fyrir því að hann geri
viðeigandi tæknilegar og skipulagslegar ráðstafanir til að vinnslan uppfylli kröfur reglugerðarinnar og
að vernd hins skráða sé tryggð. (Sjá nánar 28. gr. pvrg.)
Vinnsluaðilinn getur þurft að aðstoða og ráðleggja viðskiptavinum/ábyrgðaraðilanum um hvernig
uppfylla eigi tilteknar skyldur sem á honum hvíla (hér er t.d. átt við skyldur um mat á áhrifum á
persónuvernd, tilkynningu um öryggisbrest, öryggi, eyðingu gagna og framlag til úttekta).
Í framkvæmd þýðir þetta eftirfandi:
5.1 Gagnsæi og rekjanleiki
Vinnsluaðili verður að:
·
·
·
·
·

gera vinnslusamning við viðskiptavininn/ábyrgðaraðilann eða annað lögformlegt skjal þar sem
skyldur og hlutverk hvors aðila fyrir sig koma fram, sbr. fyrirmæli í 28. gr. reglugerðarinnar.
gera skriflegan lista yfir fyrirmæli viðskiptavinarins/ábyrgðaraðilans um vinnslu
persónuupplýsinga til að sanna að unnið sé samkvæmt skriflegum fyrirmælum ábyrgðaraðilans.
fá skriflegt leyfi viðskiptavinar/ábyrgðaraðila ef vinnsluaðilinn ræður annan
vinnsluaðila/undirverktaka, t.d. erlendan hýsingaraðila (tölvuskýjaþjónustu).
veita viðskiptavininum/ábyrgðaraðilanum allar nauðsynlegar upplýsingar til að sýna fram á
reglufylgni og gefa honum kost á úttekt til eftirlits.
halda vinnsluskrá skv. 2. mgr. 30. gr. reglugerðarinnar og tiltaka hvaða vinnslustarfsemi er
framkvæmd fyrir hvern og einn ábyrgðaraðila.

5.2 Huga þarf að innbyggðri og sjálfgefinni persónuvernd
4
1. útgáfa, febrúar 2018

Vinnsluaðili skal gera viðeigandi tæknilegar og skipulagslegar ráðstafanir til að tryggja að vinnslan sem
framkvæmd er fyrir hönd viðskiptavinarins/ábyrgðaraðilans uppfylli kröfur reglugerðarinnar og að
vernd skráðra einstaklinga sé tryggð. Það þýðir:
·

·

að persónuvernd þarf að vera innbyggð (e. data protection by design), þ.e að tækin,
framleiðslan, hugbúnaður eða þjónusta sem vinnsluaðili veitir viðskiptavininum taki mið af
meginreglum um persónuvernd með skilvirkum hætti og að nauðsynlegar verndarráðstafanir
séu felldar inn í vinnsluna til að uppfylla kröfur reglugerðarinnar og tryggja réttindi
einstaklinga, og
að persónuvernd þarf að vera sjálfgefin (e. data protection by default), þ.e. að tæki, framleiðsla,
hugbúnaður eða þjónusta vinnsluaðila tryggi að einungis þær persónuupplýsingar séu unnar
sem nauðsynlegar eru vegna vinnslunnar, með tilliti til þess hversu miklum upplýsingum er
safnað, að hvað marki er unnið með þær, hversu lengi þær eru varðveittar og fjölda þeirra sem
hafa aðgang að þeim.

Þetta felur í sér:
·

·
·
·

að viðskiptavinurinn hafi kost á því að stilla kerfi, a.m.k. hvað varðar söfnun upplýsinga, og
að ekki sé gert að tæknilegu skilyrði að fyllt sé út í reiti sem eingöngu eru valkvæðir, t.d. við
innslátt kennitölu í verslunarkerfi,
að það sé sjálfgefið að einungis sé unnið með þær persónuupplýsingar sem eru nauðsynlegar
vegna tilgangs vinnslunnar (lágmörkun gagna),
að virkir gagnagrunnar séu með sjálfvirkum eða handunnum hætti hreinsaðir í lok tilgreinds
tímabils,
að hafa virka aðgangsstýringu ásamt því að persónuupplýsingar séu tiltækar þegar hinn skráði
óskar eftir aðgangi að upplýsingum.

5.3 Vinnsluaðili þarf að tryggja öryggi persónuupplýsinga
·
·
·
·

Vinnsluaðili þarf að tryggja að starfsmenn sem koma að vinnslu persónuupplýsinga hjá honum
hafi undirritað trúnaðaryfirlýsingu eða heyri undir lögboðna trúnaðarskyldu.
Vinnsluaðli þarf að tilkynna viðskiptavininum/ábyrgðaraðilanum um öryggisbrot um leið og
hann verður þeirra var.
Vinnsluaðili þarf að tryggja að öryggi sé í samræmi við áhættu, t.a.m. með gerð áhættumats og
ákvörðun öryggisráðstafana.
Vinnsluaðili þarf, við lok þjónustunnar/efndir samningsins og í samræmi við fyrirmæli
viðskiptavinarins/ábyrgðaraðilans:
o að eyða persónuupplýsingum eða skila þeim til viðskiptavinarins, nema skylt sé að
geyma upplýsingarnar lögum samkvæmt, og
o að eyða afritum nema skylt sé að geyma þau lögum samkvæmt.

5.4 Skylt er að aðstoða, vekja athygli á og ráðleggja
·

Telji vinnsluaðili að fyrirmæli viðskiptavinarins/ábyrgðaraðilans brjóti í bága við reglur um
persónuvernd ber honum að upplýsa ábyrgðaraðilann um það án tafar.
5

1. útgáfa, febrúar 2018

·

·

Þegar hinir skráðu óska eftir að neyta réttinda sinna samkvæmt reglugerðinni (t.d. með því að
óska eftir aðgangi að persónuupplýsingum, leiðréttingu þeirra, eyðingu eða flutningi, eða með
því að andmæla vinnslu, eða neyta réttinda sinna í tengslum við sjálfvirka ákvarðanatöku, þ.m.t.
notkun persónusniða) á vinnsluaðili að aðstoða viðskiptavininn/ábyrgðaraðilann eins og hægt
er.
Með hliðsjón af þeim upplýsingum sem eru á forræði vinnsluaðila verður hann að aðstoða
viðskiptavininn/ábyrgðaraðilann í að tryggja reglufylgni, t.d. með því að tryggja öryggi vinnslu,
tilkynna um öryggisbrot og gera mat á áhrifum á persónuvernd.

6. Hvar eiga vinnsluaðilar að byrja?
6.1 Athuga hvort vinnsluaðili þurfi að tilnefna persónuverndarfulltrúa
Hlutverk persónuverndarfulltrúa er að hafa umsjón með að persónuverndarlöggjöfinni sé fylgt hjá
viðkomandi stofnun/fyrirtæki. Vinnsluaðilar þurfa að tilnefna persónuverndarfulltrúa þegar:
·
·
·

þeir eru stjórnvald
meginstarfsemi vinnsluaðila lýtur að vinnsluaðgerðum f.h. viðskiptavinarins/ábyrgðaraðilans
sem fela í sér umfangsmikið, reglubundið og kerfisbundið eftirlit með einstaklingum.
meginstarfsemi vinnsluaðila er umfangsmikil vinnsla, f.h. viðskiptavinarins/ábyrgðaraðilans, á
viðkvæmum persónuupplýsingum eða persónuupplýsingum er varða sakfellingar í refsimálum
og refsiverð brot.

Í þeim tilvikum þar sem ekki er beinlínis skylt, skv. framangreindu, að tilnefna persónuverndarfulltrúa
er engu að síður mælt með því að hann sé skipaður þannig að fyrirtækið hafi yfir að ráða sérfræðingi
sem heldur utan um innleiðingu og eftirfylgni með að ákvæði reglugerðarinnar séu uppfyllt.
Dæmi 1
Lítið fjölskyldufyrirtæki selur heimilistæki í litlum bæ og notar þjónustu vinnsluaðila. Meginstarfsemi
vinnsluaðilans er að veita þjónustu við greiningu á vefsíðu fjölskyldufyrirtækisins og aðstoð við að
finna markhópa fyrir auglýsingar. Starfsemi fjölskyldufyrirtækisins felur ekki í sér umfangsmikla
vinnslu persónuupplýsinga um viðskiptavini, í ljósi þess hve fáir viðskiptavinirnir eru og þess að
fyrirtækið er með mjög afmarkaða starfsemi. Á hinn bóginn telst vinnsla persónuupplýsinga hjá
vinnsluaðilanum, sem er með marga viðskiptavini eins og þetta litla fyrirtæki, vera umfangsmikil.
Vinnsluaðilinn þarf því að tilnefna persónuverndarfulltrúa skv. b-lið 1. mgr. 37. gr.
persónuverndarreglugerðarinnar. Hins vegar er litla fjölskyldufyrirtækinu ekki skylt að tilnefna
persónuverndarfulltrúa.
Dæmi 2
Meðalstórt framleiðslufyrirtæki semur við utanaðkomandi vinnsluaðila um að sinna
heilbrigðisþjónustu við starfsmenn. Vinnsluaðilinn er með marga sambærilega viðskiptavini.
Vinnsluaðilinn þarf að tilnefna persónuverndarfulltrúa, skv. c-lið 1. mgr. 37. gr. pvrg., ef vinnslan er
umfangsmikil. Framleiðslufyrirtækinu er það hins vegar ekki skylt.
Ef persónuverndarfulltrúi er tilnefndur hefur hann einnig eftirlit með annarri vinnslu vinnsluaðilans á
persónuupplýsingum.
6
1. útgáfa, febrúar 2018

Sjá nánar 37. gr. pvrg. um skyldu vinnsluaðila til að tilnefna persónuverndarfulltrúa.
6.2 Greining og endurskoðun vinnslusamninga
Vinnslusamningur þarf að taka á eftirfarandi atriðum:
·
·
·
·
·
·

viðfangsefni og tímalengd vinnslunnar,
eðli og tilgangi vinnslunnar,
tegund þeirra persónuupplýsinga sem unnar eru f.h. viðskiptavinarins,
flokkum hinna skráðu,
réttindum og skyldum viðskiptavinarins sem ábyrgðaraðila,
skyldum vinnsluaðila skv. 28. gr. pvrg.

Í kafla 14 má finna fyrirmynd að ákvæðum sem eiga heima í vinnslusamningi, samkvæmt 8. mgr. 28.
gr. pvrg. Hafa þarf í huga að vinnslusamningar verða engu að síður að vera sérsniðnir að þeirri vinnslu
sem um ræðir.
Sjá nánar um efni vinnslusamninga í 28. gr. pvrg.
6.3 Skrá yfir vinnslustarfsemi
Vinnsluaðili þarf að halda skrá yfir vinnslustarfsemi sem fer fram hjá honum f.h.
viðskiptavinarins/ábyrgðaraðilans.
Skráin þarf að vera skrifleg og innihalda:
·
·
·
·
·
·

heiti og samskiptaupplýsingar hvers viðskiptavinar og eftir atvikum sameiginlegra
ábyrgðaraðila,
heiti og samskiptaupplýsingar undirvinnsluaðila, þar sem það á við,
heiti og samskiptaupplýsingar persónuverndarfulltrúa,
upplýsingar um flokka skráðra einstaklinga,
upplýsingar um flutning persónuupplýsinga út fyrir EES-svæðið sem vinnsluaðila er falið að
framkvæma, ef við á,
lýsingu á tæknilegum og skipulagslegum öryggisráðstöfunum sem vinnsluaðili hefur
framkvæmt, ef mögulegt er.

Það athugast að þar sem vinnsluaðili er jafnframt ábyrgðaraðili hvað varðar hans eigin starfsemi þarf
hann einnig að halda skrá yfir þá vinnslustarfsemi sem hann er ábyrgðaraðili að, t.d. vegna vinnslu
persónuupplýsinga um eigin starfsmenn eða viðskiptavini/ábyrgðaraðila. Hann getur því þurft að
halda tvær vinnsluskrár. Sjá 2. (og 1. mgr.) 30. gr. pvrg. um skrá yfir vinnslustarfsemi.
Nánari upplýsingar um gerð skrár yfir vinnslustarfsemi má finna í væntanlegum leiðbeiningum
Persónuverndar um það efni.

7. Hverjar
eru
skyldur
vinnsluaðila
vinnsluaðila/undirvinnsluaðila?

ef

hann

ræður

annan

7
1. útgáfa, febrúar 2018

Undirvinnsluaðilar eru gjarnan notaðir af vinnsluaðilum til að sinna tilteknum hluta
vinnslustarfseminnar. Hér getur t.a.m. verið um að ræða tölvuskýjaþjónustu sem veitt er af þriðja aðila
eða önnur mjög sérhæfð tölvuþjónusta sem upphaflegi vinnsluaðilinn býr ekki yfir.
Vinnsluaðili
getur
einungis
ráðið
annan
vinnsluaðila/undirvinnsluaðila
ef
viðskiptavinurinn/ábyrgðaraðilinn samþykkir það skriflega. Samþykkið getur verið með tvennum
hætti:
·
·

Sérstakt samþykki: Vegna ráðningar/samningsgerðar við tiltekinn vinnsluaðila.
Almennt samþykki: Getur tekið til hvers konar notkunar á undirvinnsluaðila. Ef notast er við
almennt samþykki þarf vinnsluaðili að tilkynna viðskiptavininum/ábyrgðaraðilanum um allar
fyrirhugaðar breytingar er fela í sér að bætt er við vinnsluaðila eða honum skipt út og gefa
þannig viðskiptavininum/ábyrgðaraðilanum tækifæri á að andmæla breytingunum.

Undirvinnsluaðili sem er ráðinn af öðrum vinnsluaðila þarf að uppfylla sömu kröfur og gerðar eru til
upphaflegs vinnsluaðila í samningi hans við viðskiptavininn/ábyrgðaraðilann. Hann þarf að veita
nægilegar tryggingar fyrir því að hann geri tæknilegar og skipulagslegar ráðstafanir til að vinnsla
persónuupplýsinga uppfylli kröfur reglugerðarinnar.
Athygli er vakin á því að ef undirvinnsluaðilinn uppfyllir ekki skyldur sínar er upphaflegi vinnsluaðilinn
að fullu ábyrgur gagnvart viðskiptavininum/ábyrgðaraðilanum.
Sjá nánar um ráðningu undirvinnsluaðila í 2. og 4. mgr. 28. gr. pvrg.

8. Þarf vinnsluaðili að endurskoða gildandi samninga við viðskiptavini?
Já - þegar reglugerðin kemur til framkvæmda þurfa allir gildandi samningar, hvort sem þeir eru við
ábyrgðaraðila eða undirvinnsluaðila, að uppfylla þær kröfur sem reglugerðin gerir til slíkra samninga.
Það er því mjög mikilvægt að vinnsluaðilar hefji strax vinnu við að endurskoða vinnslusamninga sína
við ábyrgðaraðila þannig að tiltekin ákvæði gildi frá því að reglugerðin öðlast lagagildi hér á landi, en
fyrirhugað er að það verði 25. maí 2018.
Frá þeim degi þegar löggjöfin kemur til framkvæmda þurfa vinnsluaðilar að viðhafa reglubundið eftirlit
og endurskoðun til að tryggja reglufylgni í samræmi við ákvæði reglugerðarinnar um skyldur
vinnsluaðila og gera nauðsynlegar lagfæringar ef þarf.

9. Hvert er hlutverk vinnsluaðila ef það verður öryggisbrot?
Öryggisbrot þýðir brot á öryggi sem leiðir til óviljandi eða ólögmætrar eyðingar persónuupplýsinga,
sem eru sendar, varðveittar eða unnar á annan hátt, eða að þær glatist, breytist, séu birtar eða aðgangur
veittur að þeim í leyfisleysi.
Vinnsluaðili skal tilkynna viðskiptavini/ábyrgðaraðila sínum um það án tafar þegar hann verður var
við öryggisbrot sem varðar vernd persónuupplýsinga.

8
1. útgáfa, febrúar 2018

Á grundvelli þessarar tilkynningar skal viðskiptavinurinn, sem ábyrgðaraðili, tilkynna Persónuvernd
(og ef við á, öðrum persónuverndaryfirvöldum innan EES) um öryggisbrotið skv. 33. gr. pvrg. og, ef
við á, hinum skráðu einstaklingum skv. 34. gr. pvrg.
Viðskiptavinurinn/ábyrgðaraðilinn getur falið vinnsluaðila, í samningi þeirra á milli, að sjá um
tilkynningar fyrir sína hönd.
Sjá nánar 12. mgr. 4. gr., 33. og 34. gr. pvrg.

10. Hvert er hlutverk vinnsluaðila við mat á áhrifum á persónuvernd (MÁP)?
Viðskiptavinur vinnsluaðila, sem ábyrgðaraðili, getur þurft að meta áhrif á persónuvernd vegna
fyrirhugaðar vinnslu persónuupplýsinga skv. 35. gr. pvrg. Það er því ekki hlutverk vinnsluaðila að
vinna slíkt mat. Vinnsluaðilinn hefur hins vegar það hlutverk að aðstoða
viðskiptavininn/ábyrgðaraðilann við matið og útvega nauðsynlegar upplýsingar. Þetta hlutverk
vinnsluaðila þarf að vera skilgreint í samningi á milli vinnsluaðilans og
viðskiptavinarins/ábyrgðaraðilans.
Sjá nánar 3. mgr. 28. gr. pvrg.

11. Getur vinnsluaðili nýtt sér regluna um einn afgreiðslustað (e. one stop shop)?
Já, ef vinnsluaðili er með staðfestu í fleiri en einu ríki innan EES kemur reglan um einn afgreiðslustað
að góðum notum.
Reglan um einn afgreiðslustað gefur fyrirtækjum, sem starfa í fleiri en einu ríki innan EES, möguleika
á að leita til einnar persónuverndarstofnunar sem tekur ákvarðanir er varða allar vinnslustöðvarnar og
gildir sú ákvörðun þá einnig í öðrum ríkjum. Þessi stofnun kallast forystueftirlitsyfirvald.
Forystueftirlitsyfirvaldið er persónuverndarstofnunin í því landi þar sem höfuðstöðvar fyrirtækisins
eru staðsettar.
Ef fyrirtækið hefur engar höfuðstöðvar innan EES skal miða við þann stað þar sem
meginvinnslustarfsemi þess fer fram.
Sjá nánar 16. mgr. 4. gr., 56. gr. og formálsorð 36 í reglugerðinni, svo og leiðbeiningar 29. gr.
vinnuhópsins um hvaða stofnun er forystueftirlitsyfirvald vinnsluaðila eða ábyrgðaraðila og einnig
væntanlegar leiðbeiningar Persónuverndar um það efni.

12. Hvaða kröfur eru gerðar til vinnsluaðila sem er staðsettur utan EES?
Vinnsluaðili sem er ekki með staðfestu innan EES getur fallið undir persónuverndarreglugerðina ef:
·

vinnslan sem unnin er varðar skráða einstaklinga sem staðsettir eru innan EES
9

1. útgáfa, febrúar 2018

·

vinnsluaðilinn f.h. ábyrgðaraðila, selur vörur veitir eða hefur eftirlit með skráðum
einstaklingum innan EES.

Í þessum tilvikum þarf vinnsluaðilinn að tilnefna fulltrúa innan EES sem tengilið við skráða
einstaklinga og persónuverndarstofnanir og til að svara fyrir vinnslu persónuupplýsinga hjá fyrirtækinu.
Sjá nánar 3. og 27. gr. pvrg.

13. Hver er áhættan ef vinnsluaðili uppfyllir ekki skyldur sínar skv.
reglugerðinni?
Sá sem hefur orðið fyrir tjóni (efnislegu eða óefnislegu) vegna brots á ákvæðum reglugerðarinnar skal
eiga rétt á skaðabótum frá ábyrgðaraðila eða vinnsluaðila fyrir það tjón sem hann hefur orðið fyrir.
Ef vinnsluaðili brýtur gegn ákvæðum reglugerðarinnar geta persónuverndarstofnanir lagt á
viðkomandi sekt sem nemur allt að 2% eða 4% af árlegri heildarveltu fyrirtækis á heimsmarkaði eða
allt að 10 eða 20 milljónum evra, hvort sem er hærra. Fjárhæð sekta fer eftir alvarleika brots.
Stjórnvaldssektir kunna til dæmis að verða lagðar á fyrirtæki við eftirfarandi aðstæður:
·
·
·
·
·
·
·
·

Ef vinnsluaðili fer út fyrir lögmæt fyrirmæli viðskiptavinarins/ábyrgðaraðilans eða aðhefst
eitthvað í trássi við gefin fyrirmæli ábyrgðaraðila
Ef vinnsluaðili aðstoðar ekki viðskiptavininn/ábyrgðaraðilann við að uppfylla skyldur sínar,
t.d. vegna öryggisbrots eða við mat á áhættu á persónuvernd
Ef vinnsluaðili veitir viðskiptavininum/ábyrgðaraðilanum ekki upplýsingar til að sýna fram á
reglufylgni eða gerir ábyrgðaraðila ekki kleift að taka út starfsemina
Ef vinnsluaðili upplýsir viðskiptavininn/ábyrgðaraðilann ekki um að fyrirmæli séu ekki í
samræmi við ákvæði persónuverndarreglugerðarinnar
Ef vinnsluaðili ræður undirvinnsluaðila án leyfis viðskiptavinarins/ábyrgðaraðilans
Ef undirvinnsluaðili uppfyllir ekki kröfur um nægilegt öryggi
Ef vinnsluaðili tilnefnir ekki persónuverndarfulltrúa þegar þess er krafist
Ef vinnsluaðili heldur ekki skrá yfir vinnslustarfsemi sem fram fer á ábyrgð hans.

Sjá nánar 82. og 83. gr. pvrg., leiðbeiningar 29. gr. hópsins um stjórnvaldssektir og væntanlegar
leiðbeiningar Persónuverndar um sama efni.

14. Fordæmi fyrir föstum samningsákvæðum í vinnslusamningum
Vinsamlegast athugið að hér er eingöngu um að ræða framsetningu í dæmaskyni. Vinnsluaðili þarf
ávallt að gæta að því að ákvæðin endurspegli þá vinnslu persónuupplýsinga sem honum er falin. Af
hálfu Persónuverndar er fyrirhugað að taka upp föst samningsákvæði í vinnslusamningum í samræmi
við 8. mgr. 28. gr. pvrg. og eru ábyrgðaraðilar og vinnsluaðilar því hvattir til að fylgjast með á vefsíðu
Persónuverndar hvað það varðar.
Fordæmi:
10
1. útgáfa, febrúar 2018

[Heiti fyrirtækis], með staðfestu á/í [land], hér eftir nefndur „ábyrgðaraðili“
OG
[Heiti fyrirtækis], með staðfestu á/í [land], hér eftir nefndur „vinnsluaðili“
gera með sér svofelldan vinnslusamning, í samræmi við 28. gr. reglugerðar Evrópuþingsins og ráðsins
(ESB) 2016/679 frá 27. apríl 2016:
I.

Tilgangur samnings
Tilgangur þessara samningsákvæða er að tilgreina þær skyldur sem vinnsluaðili sinnir f.h.
ábyrgðaraðila, í tengslum við þá vinnslustarfsemi sem samningurinn tekur til, sjá nánar í
kafla [...]
Samningsaðilar skulu bundnir af öllum viðeigandi lagaákvæðum sem varða vinnslu
persónuupplýsinga hjá þeim og þá sérstaklega reglugerð Evrópuþingsins og ráðsins (ESB)
2016/679, frá 27. apríl 2016, um vernd einstaklinga í tengslum við vinnslu
persónuupplýsinga og um frjálsa miðlun slíkra upplýsinga og niðurfellingu tilskipunar
95/46/EB (almennu persónuverndarreglugerðinni) sem kemur/kom til framkvæmda 25.
maí 2018.

II.

Lýsing á þeirri vinnslu sem samið er um að vinnsluaðili sinni (undirvinnsluaðili, ef
það á við)
Vinnsluaðila er heimilt að vinna, f.h. ábyrgðaraðila, þær persónuupplýsingar sem eru
honum nauðsynlegar til að veita eftirfarandi þjónustu [hér skal lista upp þá þjónustu sem
vinnsluaðili skal veita]
Eðli þeirrar vinnslustarfsemi sem hér um ræðir er [...]
Tilgangur vinnslunar er [...]
Vinnsluðaðila er heimilt að vinna með eftirfarandi tegundir persónuupplýsinga: [...]
Vinnsluaðila er heimilt að vinna með eftirfarandi flokka af skráðum einstaklingum: [...]
Til að vinnsluaðili geti veitt umbeðna þjónustu, skal ábyrgðaraðili veita vinnsluaðila
eftirfarandi upplýsingar: [...]

III.

Gildistími samnings
Samningur þessi gildir frá [dags.] til [dags].

IV.

Skyldur vinnsluaðila gagnvart ábyrgðaraðila
Vinnsluaðili skal:
1. eingöngu vinna persónuupplýsingar í samræmi við tilgang vinnslunnar, skv. samningi
þessum
2. eingöngu vinna persónuupplýsingar samkvæmt skriflegum fyrimælum ábyrgðaraðila,
sem fylgja samningi þessum. Í þeim tilvikum þegar vinnsluaðili telur að fyrirmæli
ábyrgðaraðila samrýmist ekki almennu persónuverndarreglugerðinni eða öðrum
11

1. útgáfa, febrúar 2018

3.
4.

5.
6.

7.

8.

viðeigandi lagaákvæðum sem varða vinnslu persónuupplýsinga ber honum að tilkynna
ábyrgðaraðilanum slíkt án tafar. Þá skal vinnsluaðili gera ábyrgðaraðila viðvart ef
vinnsluaðila er skylt samkvæmt lögum að flytja persónupplýsingar til þriðju landa eða
alþjóðastofnana, nema lög banni að upplýst sé um slíkt.
tryggja trúnað um vinnslu þeirra persónuupplýsinga sem þessi samningur tekur til, og
tryggja að þeir starfsmenn sem hafi aðgang að persónuupplýsingum í tengslum við
framkvæmd samningsins hafi undirritað trúnaðaryfirlýsingu eða séu bundnir
þagnarskyldu samkvæmt lögum og að þeir fái viðeigandi þjálfun í vernd
persónuupplýsinga.
gæta þess að tæki og tól, vörur, forrit og þjónusta séu hönnuð með innbyggða og
sjálfgefna persónuvernd að leiðarljósi.
Notkun á undirvinnsluaðila
Leið A (almennt samþykki): Vinnsluaðila er heimilt að semja við annan aðila
(„undirvinnsluaðila“) um að framkvæma tilteknar vinnsluaðgerðir. Áður en ætlaðar
breytingar taka gildi, bæði þegar bætt er við undirvinnsluaðila og þegar gerðar eru
breytingar á þeim undirvinnsluaðilum sem þegar eru notaðir, eða þegar um að ræða
viðbætur eða breytingu á gildandi fyrirkomulagi vinnsluaðgerða, skal vinnsluaðili
upplýsa ábyrgðaraðila skriflega um breytingarnar. Þar skal sérstaklega taka fram hvaða
vinnsluaðgerðir undirvinnsluaðilinn hyggst taka að sér, nafn og samskiptaupplýsingar
undirvinnsluaðilans ásamt dagsetningu samnings. Ábyrgðaraðili hefur [x
daga/mánuði] frá þeim degi sem hann móttekur upplýsingar um breytingu á notkun á
undirvinnsluaðila til að andmæla því. Notkun á undirvinnsluaðila er eingöngu heimil
þegar ábyrgðaraðili hefur ekki andmælt því innan tímamarkanna.
Leið B (sérstakt samþykki): Vinnsluaðila er heimilt að nota þjónustu [heiti
fyrirtækis], hér eftir „undirvinnsluaðila“, til að framkvæma eftirfarandi vinnsluaðgerðir:
[...]
Þegar vinnsluaðili ætlar að nýta sér þjónustu undirvinnsluaðila, þá er honum skylt að
afla sérstaks, skriflegs samþykkis frá ábyrgðaraðila, áður en gengið er til samninga við
undirvinnsluaðilann.
Réttur hinna skráðu til upplýsinga.
Hér er hægt að velja milli tveggja kosta:
A) Ábyrgðaraðili ber ábyrgð á því að veita hinum skráðu upplýsingar (fræðslu) um
vinnslustarfsemina fyrir eða um leið og vinnsla hefst, í samræmi við ákvæði
almennu persónuverndarreglugerðarinnar um upplýsingar sem ber að veita hinum
skráða, sbr. m.a. 13. og 14. gr. hennar.
B) Vinnsluaðili veiti hinum skráðu upplýsingar um vinnslustarfsemina þegar
persónuupplýsinga er aflað, til samræmis við ákvæði almennu
persónuverndarreglugerðarinnar um upplýsingar sem ber að veita hinum skráða,
sbr. m.a. 13. og 14. gr. hennar. Ábyrgðaraðili þarf að samþykkja þá fræðslu sem
veitt er og form hennar áður en vinnsla persónuupplýsinga hefst.
Veiting réttinda til handa hinum skráðu
Að því marki sem hægt er ber vinnsluaðila að aðstoða ábyrgðaraðila við að sinna þeirri
skyldu sinni að bregðast við erindum skráðra einstaklinga vegna réttinda þeirra, svo
12

1. útgáfa, febrúar 2018

sem vegna aðgangsréttar, réttar til leiðréttingar og eyðingar upplýsinga og til að
andmæla vinnslu eða takmarka hana, flutningsréttar og réttar til að þurfa ekki að sæta
sjálfvirkri ákvarðanataöku, þ.m.t. notkun persónusniða. Hér er hægt að velja á milli
tveggja kosta:
A) Þegar hinn skráði leggur fram beiðni um að neyta réttinda sinna hjá vinnsluaðila
skal vinnsluaðilinn áframsenda slíka beiðni án tafar til [nafn/staða starfsmanns hjá
ábyrgðaraðila].
B) Vinnsluaðili skuldbindur sig til að svara beiðnum hinna skráðu um að neyta
réttinda sinna hvað varðar þær persónuupplýsingar sem samningur þessi lýtur að.
Vinnsluaðili skal svara umræddum beiðnum í nafni og f.h. ábyrgðaraðila og innan
þeirra tímamarka sem almenna persónuverndarreglugerðin gerir kröfu um.
9. Tilkynning vegna öryggisbrots
Vinnsluaðili skal tilkynna ábyrgðaraðila [með símtali, tölvupósti eða öðrum leiðum]
um hvers konar öryggisbrot eigi síðar en [...] klukkustundum eftir að hann verður var
við brotið. Með tilkynningunni skulu fylgja hver þau skjöl eða gögn sem nauðsynleg
eru til þess að ábyrgðaraðili geti tilkynnt um brotið til viðeigandi eftirlitsstofnunar
(Persónuverndar).
[VALKVÆTT:
Ábyrgðaraðili getur falið vinnsluaðila að tilkynna fyrir hans hönd um öryggisbrot til
viðeigandi eftirlitsyfirvalds, sbr. 33. gr. almennu persónuverndarreglugerðarinnar, án
ótilhlýðilegrar tafar, og, ef mögulegt er, eigi síðar en 72 klst. eftir að hann verður
brotsins var, nema ólíklegt þyki að brotið leiði til áhættu fyrir réttindi og frelsi
einstaklinga. Sé eftirlitsvaldinu ekki tilkynnt um brotið innan 72 klst. skulu ástæður
fyrir töfinni fylgja tilkynningunni. Tilkynningin skal í það minnsta innihalda
upplýsingar um:
· eðli öryggisbrotsins, þ.m.t., þegar það á við, um flokka og gróflega áætluðan
fjölda þeirra einstaklinga sem verða fyrir áhrifum af brotinu, og flokka og magn
þeirra gagna (e. records) sem um ræðir,
· nafn og samskiptaupplýsingar persónuverndarfulltrúa eða annars tengiliðar þar
sem hægt er að nálgast frekari upplýsingar,
· hverjar séu líklegar afleiðingar öryggisbrotsins,
· til hvaða aðgerða hafi verið gripið eða lagt til að gripið verði til til að bregðast
við brotinu, þ.m.t., þar sem það á við, aðgerða til að draga úr áhrifum brotsins
á einstaklinga.
Þegar ekki er hægt að veita allar upplýsingar strax er hægt að miðla þeim áfram í
nokkrum skrefum. Skal það gert án tafar.
Ábyrgðaraðili getur einnig samþykkt að vinnsluaðili upplýsi, f.h. ábyrgðaraðilans, hina
skráðu um öryggisbrotið án tafar þegar brotið er líklegt til að hafa áhrif á réttindi og
frelsi einstaklinga.]
Upplýsingar sem sendar eru hinum skráðu skulu vera á skýru og einföldu máli og lýsa
í það minnsta:
13
1. útgáfa, febrúar 2018

·

·
·
·

·

eðli öryggisbrotsins, þ.m.t., þegar það á við, flokkum og gróflega áætluðum
fjölda þeirra einstaklinga sem verða fyrir áhrifum af brotinu og flokkum og
magni þeirra gagna (e. records) sem um ræðir,
nafni og samskiptaupplýsingum persónuverndarfulltrúa eða annars tengiliðar
þar sem hægt er að nálgast frekari upplýsingar,
hverjar séu líklegar afleiðingar öryggisbrotsins,
til hvaða aðgerða hafi verið gripið eða lagt til að gripið verði til til að bregðast
við brotinu, þ.m.t., þar sem það á við, aðgerða til að draga úr áhrifum brotsins
á einstaklinga,
til hvaða aðgerða einstaklingarnir geti gripið til að lágmarka tjón sitt, t.a.m. að
skipta um lykilorð.

10. Aðstoð gagnvart ábyrgðaraðila við að uppfylla skilyrði almennu
persónuverndarreglugerðarinnar
Vinnsluaðili skal aðstoða ábyrgðaraðila við að framkvæma mat á áhrifum á
persónuvernd.
Vinnsluaðili skal aðstoða ábyrgðaraðila við að uppfylla ákvæði reglugerðarinnar um
fyrirframsamráð við eftirlitsyfirvaldið (Persónuvernd).
11. Öryggisráðstafanir
Vinnsluaðili skal innleiða eftirfarandi öryggisráðstafanir:
[Hér þarf að koma fram lýsing á þeim viðeigandi tæknilegu og skipulagslegu
öryggisráðstöfunum sem gera þarf til að tryggja öryggi upplýsinga með hliðsjón af
áhættu, þ.m.t.:
· notkun gerviauðkenna og dulkóðun á upplýsingum
· möguleikum á að tryggja áframhaldandi trúnað, áreiðanleika, tiltækileika og
álagsþol þeirra kerfa sem notuð eru og þeirrar þjónustu sem boðið er upp á,
· möguleikum á að endurvekja tiltækileika og aðgang að persónuupplýsingum
innan viðeigandi tímamarka í kjölfar fráviks, hvort sem það er raunlægs eða
tæknilegs eðlis.
· verkferli fyrir reglubundnar prófanir og mat á virkni hinna tæknilegu og
skipulagslegu ráðstafana sem gerðar hafa verið til að tryggja öryggi
vinnslunnar.]
Vinnsluaðili undirgengst að innleiða öryggisráðstafanir í samræmi við [hátternisreglur,
vottun, ISO-staðal.]
[Til að tryggja sem besta reglufylgni er mælt með því að í samningnum sé nákvæmlega
mælt fyrir um á hverju hver samningsaðili fyrir sig beri ábyrgð þegar kemur að
innleiðingu öryggisráðstafana.]
[Sjá dæmi um fyrirmæli í tengslum við öryggi í drögum að samningsviðauka frá
Netöryggisráði.]
12. Hvað verður um persónuupplýsingar við lok vinnslu
14
1. útgáfa, febrúar 2018

Þegar þjónustu lýkur samkvæmt samningi þessum samþykkir vinnsluaðili að [hér þarf
ábyrgðaraðili að velja hvað verður um upplýsingarnar]:
· eyða öllum persónugreinanlegum upplýsingum, eða
· skila öllum persónugreinanlegum upplýsingum til ábyrgðaraðila, eða
· skila öllum persónugreinanlegum upplýsingum til annars vinnsluaðila,
tilnefnds af ábyrgðaraðila.
Þegar upplýsingum er skilað þarf einnig að eyða öllum afritum af persónugreinanlegum
upplýsingum sem finna má í kerfum vinnsluaðila. Þegar upplýsingum hefur verið eytt
skal vinnsluaðili sýna fram á það skriflega.

V.

13. Persónuverndarfulltrúi
Vinnsluaðili skal senda ábyrgðaraðila upplýsingar um nafn og samskiptaupplýsingar
persónuverndarfulltrúa síns, ef hann hefur verið tilnefndur, sbr. 37. gr.
reglugerðarinnar.
14. Skrá yfir vinnslustarfsemi
Vinnsluaðili skal halda skrá yfir alla vinnslustarfsemi sem fram fer fyrir ábyrgðaraðila.
Í henni skal koma fram eftirfarandi:
· heiti og samskiptaupplýsingar vinnsluaðila, eins eða fleiri, og sérhvers
ábyrgðaraðila sem vinnsluaðilinn starfar í umboði fyrir og, eftir atvikum,
fulltrúa ábyrgðaraðila eða vinnsluaðila og persónuverndarfulltrúa,
· flokkar vinnslu sem fram fer fyrir hönd hvers ábyrgðaraðila,
· ef við á, miðlun persónuupplýsinga til þriðja lands eða alþjóðastofnunar, þ.m.t.
um hvaða þriðja land eða alþjóðastofnun er að ræða, og, ef um er að ræða
miðlun sem um getur í annarri undirgrein 1. mgr. 49. gr., gögn um viðeigandi
verndarráðstafanir,
· ef mögulegt er, almenn lýsing á þeim tæknilegu og skipulagslegu
öryggisráðstöfunum sem um getur í 1. mgr. 32. gr.
15. Skjölun vegna sönnunar á reglufylgni
Vinnsluaðili skal útvega ábyrgðaraðila öll nauðsynleg skjöl til að hann geti sýnt fram á
reglufylgni og til að ábyrgðaraðili eða úttektaraðili geti framkvæmt úttektir, þ.m.t.
skoðanir, og veita aðstoð við slíkar úttektir.
Skyldur ábyrgðaraðila gagnvart vinnsluaðila
Ábyrgðaraðili skal:
1. afhenda vinnsluaðila þau gögn sem nefnd eru í kafla II.
2. skrá skriflega öll fyrirmæli varðandi vinnsluna sem beint er að vinnsluaðila.
3. tryggja, fyrir og á meðan á vinnslu stendur, að hann starfi í samræmi við þær kröfur
sem gerðar eru til hans samkvæmt almennu persónuverndarreglugerðinni, og
4. hafa yfirumsjón með vinnslunni, þ.m.t. með því að framkvæma úttektir og
skoðanir hjá vinnsluaðilanum.

Unnið í janúar 2018 upp úr samantekt frönsku persónuverndarstofnunarinnar, CNIL (Commission
Nationale Informatique & Libertés), útg. í september 2017.
15
1. útgáfa, febrúar 2018

