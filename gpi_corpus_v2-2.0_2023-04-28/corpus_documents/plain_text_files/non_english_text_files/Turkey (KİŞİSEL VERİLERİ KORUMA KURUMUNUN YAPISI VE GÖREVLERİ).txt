KİŞİSEL VERİLERİ
KORUMA
KURUMUNUN YAPISI
VE GÖREVLERİ

A) GENEL OLARAK
Kanunla, Kurumun karar organı olan Kişisel Verileri
Koruma Kurulu oluşturulmuştur. Avrupa Konseyinin
108 sayılı Sözleşmesi ve Avrupa Birliğinin 95/46/EC
sayılı Direktifine uygun şekilde Kurul bağımsız olarak
kurgulanmaktadır. Kurulun, Kanunla ve diğer mevzuatla
verilen görev ve yetkilerini kendi sorumluluğu altında,
bağımsız olarak yerine getireceği ve kullanacağı, görev
alanına giren konularla ilgili olarak hiçbir organ, makam,
merci veya kişinin Kurula emir ve talimat veremeyeceği
hüküm altına alınmaktadır. Bu hüküm, Kurumun görevini
bağımsız bir şekilde yerine getirebilmesi bakımından
önem arz etmektedir.

1

B) KURULUN YAPISI
Kişisel Verileri Koruma Kurulu dokuz üyeden oluşur.
Kurulun beş üyesi Türkiye Büyük Millet Meclisi, iki üyesi
Cumhurbaşkanı, iki üyesi Bakanlar Kurulu tarafından
seçilir. Kurul üyeliğine seçileceklerin muvafakatleri aranır.
Üye seçiminde, Kurumun görev alanına giren konularda
bilgi ve deneyimi bulunanların çoğulcu bir şekilde
temsiline özen gösterilir.
TBMM beş Kurul üyesini şu şekilde belirler: Seçim için,
siyasi parti gruplarının üye sayısı oranında belirlenecek
üye sayısının ikişer katı aday gösterilir ve Kurul üyeleri
bu adaylar arasından her siyasi parti grubuna düşen üye
sayısı esas alınmak suretiyle Türkiye Büyük Millet Meclisi
Genel Kurulunca seçilir. Ancak, siyasi parti gruplarında,
Türkiye Büyük Millet Meclisinde yapılacak seçimlerde
kime oy kullanılacağına dair görüşme yapılamaz ve karar
alınamaz. Kurul üyelerinin seçimi, adayların belirlenerek
ilanından sonra on gün içinde yapılır. Siyasi parti grupları
tarafından gösterilen adaylar için ayrı ayrı listeler hâlinde
birleşik oy pusulası düzenlenir. Adayların adlarının
karşısındaki özel yer işaretlenmek suretiyle oy kullanılır.
Siyasi parti gruplarının ikinci fıkraya göre belirlenen
kontenjanlarından Kurula seçilecek üyelerin sayısından
fazla verilen oylar geçersiz sayılır. Karar yeter sayısı olmak
şartıyla seçimde en çok oyu alan boş üyelik sayısı kadar
2

aday seçilmiş olur. Üyelerin görev sürelerinin bitiminden
iki ay önce; üyeliklerde herhangi bir sebeple boşalma
olması hâlinde, boşalma tarihinden veya boşalma
tarihinde Türkiye Büyük Millet Meclisi tatilde ise tatilin
bitiminden itibaren bir ay içinde aynı usulle seçim yapılır.
Bu seçimlerde, boşalan üyeliklerin siyasi parti gruplarına
dağılımı, ilk seçimde siyasi parti grupları kontenjanından
seçilen üye sayısı ve siyasi parti gruplarının hâlihazırdaki
oranı dikkate alınmak suretiyle yapılır.
Cumhurbaşkanı ve Bakanlar Kurulu ikişer Kurul üyesini
şu şekilde belirler: Cumhurbaşkanı veya Bakanlar Kurulu
tarafından seçilen üyelerden birinin görev süresinin
bitiminden kırk beş gün önce veya herhangi bir sebeple
görevin sona ermesi hâlinde durum, on beş gün içinde
Kurum tarafından, Cumhurbaşkanlığına veya Bakanlar
Kuruluna sunulmak üzere Başbakanlığa bildirilir. Üyelerin
görev süresinin dolmasına bir ay kala yeni üye seçimi
yapılır. Bu üyeliklerde, görev süresi dolmadan herhangi
bir sebeple boşalma olması hâlinde ise bildirimden
itibaren on beş gün içinde seçim yapılır.
Kurul’a üye olarak seçilebilmek için öngörülen şartlar
şunlardır:
• Kurumun görev alanındaki konularda bilgi ve
deneyim sahibi olmak.

3

• Devlet memuru olmaya ilişkin genel şartları taşımak
Herhangi bir siyasi parti üyesi olmamak.
• En az dört yıllık lisans düzeyinde yükseköğrenim
görmüş olmak.
• Kamu kurum ve kuruluşlarında, uluslararası
kuruluşlarda, sivil toplum kuruluşlarında veya kamu
kurumu niteliğindeki meslek kuruluşlarında ya da
özel sektörde toplamda en az on yıl çalışmış olmak.
Kurul üyelerinin görev süresi dört yıldır. Süresi biten üye
yeniden seçilebilir. Görev süresi dolmadan herhangi
bir sebeple görevi sona eren üyenin yerine seçilen kişi,
yerine seçildiği üyenin kalan süresini tamamlar.
Kanunda, Kurul üyelerinin süreleri dolmadan herhangi
bir nedenle görevlerine son verilmesi de yasaklanmıştır.
Fakat Kurul üyelerinin; seçilmek için gereken şartları
taşımadıklarının sonradan anlaşılması, görevleriyle ilgili
olarak işledikleri suçlardan dolayı haklarında verilen
mahkûmiyet kararının kesinleşmesi, görevlerini yerine
getiremeyeceklerinin sağlık kurulu raporuyla kesin
olarak tespit edilmesi, görevlerine izinsiz, mazeretsiz
ve kesintisiz olarak on beş gün ya da bir yılda toplam
otuz gün süreyle devam etmediklerinin tespit edilmesi,
bir ay içinde izinsiz ve mazeretsiz olarak toplam üç, bir

4

yıl içinde toplam on Kurul toplantısına katılmadıklarının
tespit edilmesi hâllerinde Kurul kararıyla üyelikleri sona
erer.
Seçilen üyeler Yargıtay Birinci Başkanlık Kurulu
huzurunda “Görevimi Anayasaya ve kanunlara uygun
olarak, tam bir tarafsızlık, dürüstlük, hakkaniyet ve adalet
anlayışı içinde yerine getireceğime, namusum ve şerefim
üzerine yemin ederim.” şeklinde yemin ederler. Yargıtay’a
yemin için yapılan başvuru acele işlerden sayılır.
Kurul üyeleri özel bir kanuna dayanmadıkça, Kuruldaki
resmî görevlerinin yürütülmesi dışında resmî veya özel
hiçbir görev alamaz, dernek, vakıf, kooperatif ve benzeri
yerlerde yöneticilik yapamaz, ticaretle uğraşamaz,
serbest meslek faaliyetinde bulunamaz, hakemlik ve
bilirkişilik yapamazlar. Ancak, Kurul üyeleri, asli görevlerini
aksatmayacak şekilde bilimsel amaçlı yayın yapabilir,
ders ve konferans verebilir ve bunlardan doğacak telif
hakları ile ders ve konferans ücretlerini alabilirler.

5

C) BAŞKAN, BAŞKANLIĞIN
OLUŞUMU VE GÖREVLERİ
Kurul, üyeleri arasından Başkan ve İkinci Başkanı seçer.
Kurulun Başkanı, Kurumun da başkanıdır. Başkan,
Kurul ve Kurumun başkanı sıfatıyla Kurumun en üst
amiri olup Kurum hizmetlerini mevzuata, Kurumun
amaç ve politikalarına, stratejik planına, performans
ölçütlerine ve hizmet kalite standartlarına uygun
olarak düzenler, yürütür ve hizmet birimleri arasında
koordinasyonu sağlar. Başkan, Kurumun genel yönetim
ve temsilinden sorumludur. Bu sorumluluk, Kurum
çalışmalarının düzenlenmesi, yürütülmesi, denetlenmesi,
değerlendirilmesi
ve
gerektiğinde
kamuoyuna
duyurulması görev ve yetkilerini kapsar. Başkan’ın
yokluğunda İkinci Başkan, Başkan’a vekâlet eder.
Kanun’un 24. maddesinin 3. fıkrasında Başkan’ın
görevleri şu şekilde sıralanmıştır:
• Kurul toplantılarını idare etmek.
• Kurul kararlarının tebliğini ve Kurulca gerekli
görülenlerin kamuoyuna duyurulmasını sağlamak ve
uygulanmalarını izlemek.
6

• Başkan yardımcısını, daire başkanlarını ve Kurum
personelini atamak.
• Hizmet birimlerinden gelen önerilere son şeklini
vererek Kurula sunmak.
• Stratejik planın uygulanmasını sağlamak, hizmet
kalite standartları doğrultusunda insan kaynakları ve
çalışma politikalarını oluşturmak.
• Belirlenen stratejilere, yıllık amaç ve hedeflere uygun
olarak Kurumun yıllık bütçesi ile mali tablolarını
hazırlamak.
• Kurul ve hizmet birimlerinin uyumlu, verimli,
disiplinli ve düzenli bir biçimde çalışması amacıyla
koordinasyonu sağlamak.
• Kurumun diğer kuruluşlarla ilişkilerini yürütmek.
• Kurum Başkanı adına imzaya yetkili personelin görev
ve yetki alanını belirlemek.
• Kurumun yönetim ve işleyişine ilişkin diğer görevleri
yerine getirmek.

7

Kanun’un 25. maddesinde Başkanlığın görevleri şu
şekilde sayılmıştır:
• Veri Sorumluları Sicilini tutmak.
• Kurumun ve Kurulun büro ve sekretarya işlemlerini
yürütmek.
• Kurumun taraf olduğu davalar ile icra takiplerinde
avukatlar vasıtasıyla Kurumu temsil etmek, davaları
takip etmek veya ettirmek, hukuk hizmetlerini
yürütmek.
• Kurul üyeleri ile Kurumda görev yapanların özlük
işlemlerini yürütmek.
• Kanunlarla mali hizmet ve strateji geliştirme
birimlerine verilen görevleri yapmak.
• Kurumun iş ve işlemlerinin yürütülmesi amacıyla
bilişim sisteminin kurulmasını ve kullanılmasını
sağlamak.
• Kurulun yıllık faaliyetleri hakkında veya ihtiyaç
duyulan konularda rapor taslaklarını hazırlamak ve
Kurula sunmak.

8

• Kurumun stratejik plan taslağını hazırlamak.
• Kurumun personel politikasını belirlemek, personelin
kariyer ve eğitim planlarını hazırlamak ve uygulamak.
• Personelin atama, nakil, disiplin, performans, terfi,
emeklilik ve benzeri işlemlerini yürütmek.
• Personelin uyacağı etik kuralları belirlemek ve gerekli
eğitimi vermek.
• 10/12/2003 tarihli ve 5018 sayılı Kamu Malî Yönetimi
ve Kontrol Kanunu çerçevesinde Kurumun ihtiyacı
olan her türlü satın alma, kiralama, bakım, onarım,
yapım, arşiv, sağlık, sosyal ve benzeri hizmetleri
yürütmek.
• Kuruma ait taşınır ve taşınmazların kayıtlarını tutmak.
• Kurul veya Başkan tarafından verilen diğer görevleri
yapmak.

9

C) KURULUN ÇALIŞMA
ESASLARI
Kanun’un 23. maddesinde Kurul’un çalışma esasları
düzenlenmiştir. Maddeye göre, Kurulun toplantı günlerini
ve gündemini Başkan belirler. Başkan gereken hâllerde
Kurulu olağanüstü toplantıya çağırabilir.
Kurul, başkan dâhil en az altı üye ile toplanır ve üye
tam sayısının salt çoğunluğuyla karar alır. Kurul üyeleri
çekimser oy kullanamaz.
Kurul üyeleri; kendilerini, üçüncü dereceye kadar kan
ve ikinci dereceye kadar kayın hısımlarını, evlatlıklarını
ve aralarındaki evlilik bağı kalkmış olsa bile eşlerini
ilgilendiren konularla ilgili toplantı ve oylamaya katılamaz.
Kurul üyeleri çalışmaları sırasında ilgililere ve üçüncü
kişilere ait öğrendikleri sırları bu konuda kanunen yetkili
kılınan mercilerden başkasına açıklayamazlar ve kendi
yararlarına kullanamazlar. Bu yükümlülük görevden
ayrılmalarından sonra da devam eder.

10

Kurulda görüşülen işler tutanağa bağlanır. Kararlar ve
varsa karşı oy gerekçeleri karar tarihinden itibaren en
geç 15 gün içinde yazılır. Kurul, gerekli gördüğü kararları
kamuoyuna duyurur.
Aksi kararlaştırılmadıkça,
görüşmeler gizlidir.

11

Kurul

toplantılarındaki

D) KURULUN GÖREVLERİ
Kişisel Verileri Koruma Kurulu’nun başlıca görevleri
şunlardır:
• Özel nitelikli kişisel verilerin işlenmesinde gerekli ve
yeterli önlemlerin alınması (m. 6/4)
• Kişisel verinin aktarılacağı yabancı ülkede yeterli
korumanın bulunmaması durumunda, Türkiye’deki
ve ilgili yabancı ülkedeki veri sorumlularının yeterli
bir korumayı yazılı olarak taahhüt etmeleri halinde,
verilerin ilgili ülkeye aktarılabilmesi için izin vermek
(m. 9/2-b)
• Kişisel veriler için yeterli korumanın bulunduğu
ülkeleri tespit edip ilan etmek (m. 9/3)
• İşlenen kişisel verilerin kanuni olmayan yollarla
başkaları tarafından elde edilmesi hâlinde, veri
sorumlusunca yapılan bildirimleri gerektiğinde kendi
internet sitesinde ya da uygun göreceği başka bir
yöntemle ilan etmek. (m.12/5)

12

• Veri sorumlularına yapılan başvuruların reddedilmesi,
verilen cevabın yetersiz bulunması veya süresinde
başvuruya cevap verilmemesi hâllerinde kendisine
yapılan şikayetleri incelemek (m.14)
• Şikayet üzerine veya resen harekete geçmek suretiyle
tespit ettiği hukuka aykırılıkların veri sorumlusu
tarafından giderilmesine karar vermek (m. 15/5)
• Benzer ihlallerin yaygın olarak gerçekleştirildiğinin
tespit edilmesi hâlinde ilke kararları almak (m. 15/6)
• Telafisi güç veya imkânsız zararların doğması
ve açıkça hukuka aykırılık olması hâlinde, veri
işlenmesinin veya verinin yurt dışına aktarılmasının
durdurulmasına karar vermek (m. 15/7)
• Başkanlık tarafından kamuya açık olarak tutulan Veri
Sorumluları Sicilinin gözetimini yapmak (m.16/1)
• Gerekmesi durumunda Veri Sorumluları Siciline kayıt
zorunluluğuna istisnalar getirmek (m.16/2)
• Kişisel verilerin korunmasına ilişkin öngörülen
yükümlülükleri ihlal eden memurlar hakkında disiplin
soruşturması yapılması için ilgili kurumlara bildirim
yapmak (m. 18/3)

13

• Kişisel verilerin, temel hak ve özgürlüklere uygun
şekilde işlenmesini sağlamak (m.22/1-a)
• Kurumun işleyişine, veri güvenliği ile ilgili
yükümlülükleri belirlemeye ve veri sorumlusu ile
temsilcisinin görev, yetki ve sorumluluklarına ilişkin
düzenleyici işlemleri yapmak (m. 22/1-e,f,g).
• Diğer kurum ve kuruluşlarca hazırlanan ve kişisel
verilere ilişkin hüküm içeren mevzuat taslakları
hakkında görüş bildirmek (m.22/1-h).
• Kurumun; stratejik planını karara bağlamak, amaç ve
hedeflerini, hizmet kalite standartlarını ve performans
kriterlerini belirlemek (m.22/1-ı)
• Kurumun stratejik planı ile amaç ve hedeflerine
uygun olarak hazırlanan bütçe teklifini görüşmek ve
karara bağlamak (m.22/1-i)
• Kurumun performansı, mali durumu, yıllık faaliyetleri
ve ihtiyaç duyulan konular hakkında hazırlanan rapor
taslaklarını onaylamak ve yayımlamak (m.22/1-j)
• Taşınmaz alımı, satımı ve kiralanması konularındaki
önerileri görüşüp karara bağlamak (m.22/1-k)
• Kanunlarla verilen diğer görevleri yerine getirmek
(m.22/1-l)
14

Nasuh Akar Mah. 1407. Sokak No:4 06520
Balgat-Çankaya/Ankara // www.kvkk.gov.tr
Tel: 0 (312) 216 50 50 // Faks: 0(312) 216 50 52

