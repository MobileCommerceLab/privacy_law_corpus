ÖZEL NİTELİKLİ KİŞİSEL
VERİLERİN İŞLENME
ŞARTLARI

Özel nitelikli kişisel veriler, öğrenilmesi halinde
ilgili kişi hakkında ayrımcılık yapılmasına veya
mağduriyete neden olabilecek nitelikteki verilerdir.
Bu nedenle diğer kişisel verilere göre çok daha sıkı
şekilde korunmaları gerekmektedir.
Kanun, bu verilere özel bir önem atfetmekte ve bu
verilerle ilgili farklı bir düzenleme getirmektedir.
Kanun bunları özel nitelikli kişisel veri ya da hassas
veriler olarak kabul etmektedir. Özel nitelikli kişisel
veriler ilgili kişinin açık rızası ile ya da Kanunda
sayılan sınırlı hallerde işlenebilir.
Kanun, özel nitelikli kişisel veriler arasında da bir
ayrım yapmıştır. Buna göre sağlık ve cinsel hayata
ilişkin kişisel veriler ile bunlar dışındaki özel nitelikli
kişisel verilerin, açık rıza olmaksızın işlenebileceği
halleri farklı düzenlemiştir.
Kanunda özel nitelikli kişisel veriler, sınırlı sayma
yoluyla belirlenmiştir. Bunlar; kişilerin ırkı, etnik
kökeni, siyasi düşüncesi, felsefi inancı, dini, mezhebi
veya diğer inançları, kılık ve kıyafeti, dernek, vakıf

1

ya da sendika üyeliği, sağlığı, cinsel hayatı, ceza
mahkûmiyeti ve güvenlik tedbirleriyle ilgili verileri
ile biyometrik ve genetik verileridir. Özel nitelikli
kişisel verilerin kıyas yoluyla genişletilmesi mümkün
değildir.
Belirtmek gerekir ki tüm temel hak ve özgürlüklerde
olduğu gibi, özel nitelikli kişisel verilere ilişkin koruma
mutlak değildir, diğer hak ve özgürlüklerde olduğu
gibi sınırlanabilir. Bu sınırlamanın Anayasanın
13. maddesinde belirtilen esaslara uygun olarak
gerçekleştirilmesi gerekmektedir. Bu nedenle, özel
nitelikli kişisel verilerin işlenmesinin tam olarak hangi
durum ve şartlara uyularak gerçekleştirilebileceği
Kanunda öngörülmüştür. Nitekim yaşam hakkı,
ifade özgürlüğü, haberleşme özgürlüğü gibi birçok
temel hak ve özgürlüğün kullanılması, özel nitelikli
kişisel verilerin işlenmesini zorunlu kılmaktadır. Bu
bakımdan, özel nitelikli kişisel verilerin işlenmesinin
mutlak bir yasak olarak kabul edilmesi mümkün
değildir.

2

Kanuna göre açık rıza halinde özel nitelikli kişisel
veriler işlenebilir. Ayrıca Kanuna göre, özel nitelikli
kişisel verilerin işlenmesi, ilgili kişinin açık rızası
dışında aşağıdaki hallerde de mümkündür:
• Sağlık ve cinsel hayat dışındaki özel nitelikli
kişisel veriler, ancak kanunlarda öngörülen
hallerde,
• Sağlık ve cinsel hayata ilişkin kişisel veriler, ancak
kamu sağlığının korunması, koruyucu hekimlik,
tıbbî teşhis, tedavi ve bakım hizmetlerinin
yürütülmesi, sağlık hizmetleri ile finansmanının
planlanması ve yönetimi amacıyla, sır saklama
yükümlülüğü altında bulunan kişiler veya yetkili
kurum ve kuruluşlar tarafından
işlenebilir.

3

Ayrıca Kanunda, özel nitelikli kişisel verilerin
işlenmesi bakımından, Kurul tarafından belirlenen
yeterli önlemlerin alınması şartı getirilmiştir.

4

İşleme Şartları

Kapsam

Örnek

İlgili Kişinin Açık
Rızası

İlgili kişinin açık
rızasının alınmış
olması

Klinik araştırmalar
kapsamında
gönüllülerin
rızasının alınması.

Kanun Hükmü

Sağlık ve cinsel hayat
dışındaki kişisel
veriler ilgili kişinin açık
rızası aranmaksızın
işlenebilir. Vergi
Kanunları, İş Kanunu,
Türk Ticaret Kanunu
vb. daha sıkı hassas
veri işleme şartları.

Çalışana ait
sendikalılık
bilgisinin özlük
dosyasında
mevzuat gereği
tutulması gerekir.

Kamu sağlığının
korunması,
koruyucu hekimlik,
tıbbî teşhis,
tedavi ve bakım
hizmetlerinin
yürütülmesi ile
sağlık hizmetlerinin
planlanması,
yönetimi ve
finansmanı

Kamu sağlığının
Doktorun hastası
korunması, koruyucu hakkında işlediği
hekimlik, tıbbî
sağlık verileri.
teşhis, tedavi ve
bakım hizmetlerinin
yürütülmesi ile
sağlık hizmetlerinin
planlanması, yönetimi
ve finansmanı
amacıyla, sır saklama
yükümlülüğü altında
bulunan kişiler veya
yetkili kurum ve
kuruluşlar tarafından
işlenmesi

Tablo: Özel Nitelikli Kişisel Verilerin İşleme Şartları

5

Nasuh Akar Mah. 1407. Sokak No:4 06520
Balgat-Çankaya/Ankara // www.kvkk.gov.tr
Tel: 0 (312) 216 50 50 // Faks: 0(312) 216 50 52

