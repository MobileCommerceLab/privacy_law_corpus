KİŞİSEL VERİ GÜVENLİĞİ
REHBERİ (Teknik ve İdari Tedbirler)

KİŞİSEL VERİ GÜVENLİĞİ
REHBERİ (Teknik ve İdari Tedbirler)

KİŞİSEL VERİ GÜVENLİĞİ REHBERİ (Teknik ve İdari Tedbirler)
KVKK Yayınları
ISBN : 978-975-19-6834-0
Ocak 2018, Ankara

Kişisel Verileri Koruma Kurumu
Adres: Nasuh Akar Mahallesi Ziyabey Caddesi 1407. Sokak No: 6
Balgat/Çankaya/ANKARA/ TÜRKİYE
Telefon: +90 312 216 50 50
Web: www.kvkk.gov.tr

“Bu kitapta yer alan yazı, fotoğraf ve sair içeriklerin, bireysel kullanım dışında izin alınmadan
kısmen ya da tamamen kopyalanması, çoğaltılması, kullanılması, yayınlanması ve dağıtılması
kesinlikle yasaktır. Bu yasağa uymayanlar hakkında 5846 sayılı Fikir ve Sanat Eserleri Kanunu
uyarınca yasal işlem yapılacaktır. Ürünün tüm hakları saklıdır.”

ii

ÖZET
Bu Rehber; 6698 sayılı Kişisel Verilerin Korunması Kanunu (“Kanun”) uyarınca kişisel verilerin
hukuka aykırı olarak işlenmesini ve kişisel verilere hukuka aykırı olarak erişilmesini önlemek ile
kişisel verilerin muhafazasını sağlamak amacıyla veri sorumlularının alması gereken teknik ve
idari tedbirlere ilişkin başlıca yöntemleri ayrı ayrı bölümler halinde açıklamaktadır.

ABSTRACT
This Guide, in accordance with Law 6698 on Protection of Personal Data (“Law No. 6698”),
explains in different sections the major methods of the technical and administrative measures
that data controllers should take in order to prevent unlawful processing of personal data and
unlawful access to personal data as well as to ensure the retention of personal data.

iii

ANAHTAR KELİMELER:
Kişisel veri, kişisel veri güvenliği, teknik ve idari tedbirler.

KEY WORDS:
Personal data, personal data security, technical and administrative measures.

iv

İÇİNDEKİLER
ÖZET
ABSTRACT
ANAHTAR KELİMELER
KEY WORDS

ii
ii
iii
iii

1. GİRİŞ

1

1.1. Amaç ve Dayanak
1.2. Kapsam
1.3. Tanımlar

2
3
4

2. KİŞİSEL VERİ GÜVENLİĞİNE İLİŞKİN İDARİ TEDBİRLER

7

2.1. Mevcut Risk ve Tehditlerin Belirlenmesi
2.2. Çalışanların Eğitilmesi ve Farkındalık Çalışmaları
2.3. Kişisel Veri Güvenliği Politikalarının ve Prosedürlerinin Belirlenmesi
2.4. Kişisel Verilerin Mümkün Olduğunca Azaltılması
2.5. Veri İşleyenler ile İlişkilerin Yönetimi

8
9
11
12
12

3. KİŞİSEL VERİ GÜVENLİĞİNE İLİŞKİN TEKNİK TEDBİRLER

15

3.1. Siber Güvenliğin Sağlanması
3.2. Kişisel Veri Güvenliğinin Takibi
3.3. Kişisel Veri İçeren Ortamların Güvenliğinin Sağlanması
3.4. Kişisel Verilerin Bulutta Depolanması
3.5. Bilgi Teknolojileri Sistemleri Tedariği, Geliştirme ve Bakımı
3.6. Kişisel Verilerin Yedeklenmesi

16
18
20
22
23
24

v

4. KİŞİSEL VERİ GÜVENLİĞİNE İLİŞKİN TEKNİK ve İDARİ TEDBİRLER
KAPSAMINDAKİ ÖZET TABLOLAR

27

4.1. Teknik Tedbirler Özet Tablosu
4.2. İdari Tedbirler Özet Tablosu

28
29

5. REHBER HAZIRLANIRKEN FAYDALANILAN KAYNAKLAR ve İNCELENMESİNİN
UYGUN OLACAĞI DEĞERLENDİRİLEN DOKÜMANLAR

31

1.GİRİŞ

2

1.1. Amaç ve Dayanak
Kanunun 12 nci maddesinin birinci fıkrasında;
“Veri sorumlusu;
a) Kişisel verilerin hukuka aykırı olarak işlenmesini önlemek,
b) Kişisel verilere hukuka aykırı olarak erişilmesini önlemek,
c) Kişisel verilerin muhafazasını sağlamak
amacıyla uygun güvenlik düzeyini temin etmeye yönelik gerekli her türlü teknik ve idari
tedbirleri almak zorundadır.”
hükmü yer almaktadır.
Bu kapsamda, kişisel verilerin işlenmesi sürecinde veri sorumlularının alması gereken
teknik ve idari tedbirler konusunda uygulamada açıklık sağlanması ve iyi uygulama
örnekleri oluşturması amacıyla Kişisel Verileri Koruma Kurulu (“Kurul”) tarafından
Kişisel Veri Güvenliği Rehberi (“Rehber”) hazırlanmıştır.

3

1.2. Kapsam
Veri kayıt sistemlerinde kişisel veri güvenliğine ilişkin çeşitli riskler ortaya çıkabilmektedir.
Bu risklerin önüne geçilebilmesi için gerekli zaman, kaynak ve uzmanlığın sağlanarak
uygun teknik ve idari tedbirlerin alınması gerekmektedir. Bu tedbirler, her zaman
yüksek maliyet gerektirmemekte olup, söz konusu tedbirlerin masrafsız ya da düşük
maliyetli olarak alınması veya halihazırda sistemlerde mevcut olması da mümkündür.
Rehber, kişisel verilerin hukuka aykırı olarak işlenmesi ile kişisel verilere hukuka aykırı
olarak erişilmesinin önüne geçilerek kişisel verilerin muhafazasının sağlanması ve
bireylerin temel hak ve özgürlüklerinin korunmasının temini için veri sorumlularına yol
göstermesi amacıyla hazırlanmış olup rehberde, alınabilecek teknik ve idari tedbirlere
yer verilmiştir.
Rehberin;
Birinci bölümü giriş bölümü olup bu bölümde, rehberin hazırlanmasının amacına,
dayanağına ve rehberin kapsamına ve tanımlara,
İkinci bölümde, kişisel veri güvenliğine ilişkin idari tedbirlere,
Üçüncü bölümde, kişisel veri güvenliğine ilişkin teknik tedbirlere,
Dördüncü bölümde, ikinci ve üçüncü bölümde bahsedilen tedbirler kapsamında
oluşturulan özet tablolara,
Beşinci bölümde ise rehber hazırlanırken faydalanılan kaynaklar ve incelenmesinin
uygun olacağı değerlendirilen dokümanlara
yer verilmiştir.

4

1.3. Tanımlar
Rehberde yer alan,
Güvenli giriş katmanı (SSL): Sunucu ile istemci arasında akan verinin güvenliğini ve
bütünlüğünü mümkün kılan sertifikayı,
İlgili kişi: Kişisel verisi işlenen gerçek kişiyi,
İmha: Kişisel verilerin silinmesi, yok edilmesi veya anonim hale getirilmesini,
Kanun: 24/3/2016 tarihli ve 6698 Sayılı Kişisel Verilerin Korunması Kanununu,
Kayıt ortamı: Tamamen veya kısmen otomatik olan ya da herhangi bir veri kayıt
sisteminin parçası olmak kaydıyla otomatik olmayan yollarla işlenen kişisel verilerin
bulunduğu her türlü ortamı,
Kişisel veri saklama ve imha politikası: Veri sorumlularının, kişisel verilerin işlendikleri
amaç için gerekli olan azami süreyi belirleme işlemi ile silme, yok etme ve anonim hale
getirme işlemi için dayanak yaptıkları politikayı,

5

Veri kaybı/sızıntısı önleme (DLP): Kişisel verilerin, yanlışlıkla ya da kötü niyetli kişilerce
kurum dışına çıkarılmasına engel olan ya da engel olmadan işlemi raporlamaya
yarayan güvenlik yazılımını,
Veri kayıt sistemi: Kişisel verilerin belirli kriterlere göre yapılandırılarak işlendiği kayıt
sistemini,
ifade eder.
Bu Rehberde yer almayan tanımlar için Kanundaki tanımlara başvurulabilir.

2. KİŞİSEL VERİ
GÜVENLİĞİNE İLİŞKİN
İDARİ TEDBİRLER

8

2.1. Mevcut Risk ve Tehditlerin Belirlenmesi
Kişisel verilerin güvenliğinin sağlanması için öncelikle veri sorumlusu tarafından
işlenen tüm kişisel verilerin neler olduğunun, bu verilerin korunmasına ilişkin ortaya
çıkabilecek risklerin gerçekleşme olasılığının ve gerçekleşmesi durumunda yol
açacağı kayıpların doğru bir şekilde belirlenerek buna uygun tedbirlerin alınması
gerekmektedir.
Bu riskler belirlenirken;
●
●
●

Kişisel verilerin özel nitelikli kişisel veri olup olmadığı,
Mahiyeti gereği hangi derecede gizlilik seviyesi gerektirdiği,
Güvenlik ihlali halinde ilgili kişi bakımından ortaya çıkabilecek zararın niteliği ve
niceliği

dikkate alınmalıdır.
Bu risklerin tanımlanması ve önceliğinin belirlenmesinden sonra; söz konusu risklerin
azaltılması ya da ortadan kaldırılmasına yönelik kontrol ve çözüm alternatifleri; maliyet,
uygulanabilirlik ve yararlılık ilkeleri doğrultusunda değerlendirilmeli, gerekli teknik ve
idari tedbirler planlanarak uygulamaya konulmalıdır.

9

2.2. Çalışanların Eğitilmesi ve Farkındalık Çalışmaları
Kişisel veri güvenliğini zedeleyecek saldırılar ile siber güvenliğe ilişkin, çalışanların
sınırlı bilgileri olsa dahi ilk müdahaleyi yapmaları, kişisel veri güvenliğinin sağlanması
konusunda büyük önem taşımaktadır.
Kişisel veri güvenliğini ihlal etmeye yönelik saldırıların yanısıra, kişisel verilerin hukuka
aykırı olarak açıklanması ya da paylaşılması gibi konular başlıca kişisel veri güvenliği
ihlallerindendir. Bu ihlaller, kullanıcıların dikkatsizlik, dalgınlık veya tecrübesizlik gibi
zayıf yönlerinin kullanılması suretiyle kötü amaçlı yazılım içeren elektronik posta ekinin
açılması veya elektronik postanın yanlış alıcıya gönderilerek kişisel verilerin üçüncü
kişilerin erişimine açılması şeklinde de ortaya çıkabilmektedir.
Bu nedenle çalışanların, kişisel verilerin hukuka aykırı olarak açıklanmaması ve
paylaşılmaması gibi konular hakkında eğitim almaları, çalışanlara yönelik farkındalık
çalışmaları yapılması ve güvenlik risklerinin belirlenebildiği bir ortam oluşturulması
kişisel veri güvenliğinin sağlanması bakımından çok önemlidir.
Veri sorumlusu nezdinde çalışan herkesin hangi konumda çalıştığına bakılmaksızın
kişisel veri güvenliğine ilişkin rol ve sorumlulukları, görev tanımlarında belirlenmeli ve
çalışanların bu konudaki rol ve sorumluluğunun farkında olması sağlanmalıdır.
Ayrıca kişisel veri içeren ortamlara erişim hakkı verilirken veya bu konuda kurum
kültürü oluşturulurken “Yasaklanmadıkça Her Şey Serbesttir” prensibi değil, “İzin
Verilmedikçe Her Şey Yasaktır” prensibine uygun hareket edilmesine dikkat edilmelidir.

10

Öte yandan, çalışanların işe alınma süreçlerinin bir parçası olarak gizlilik anlaşmalarını
imzalamaları istenebilir. Çalışanların güvenlik politika ve prosedürlerine uymaması
durumunda devreye girecek bir disiplin süreci de mutlaka olmalıdır.
Kişisel veri güvenliğine ilişkin politika ve prosedürlerde önemli değişikliklerin meydana
gelmesi halinde; yapılacak yeni eğitimlerle bu değişikliklerin, çalışanların bilgisine
sunulması ve kişisel veri güvenliğine ilişkin tehditler hakkındaki bilgilerinin güncel
tutulması sağlanmalıdır.

11

2.3. Kişisel Veri Güvenliği Politikalarının ve
Prosedürlerinin Belirlenmesi
Kişisel veri güvenliğine ilişkin iyi bir politika hazırlanması, bu kapsamdaki risklerin
önceden belirlenebilmesini ve istikrarlı bir şekilde önlem alınmasını sağlayacaktır.
Kişisel veri güvenliğine ilişkin belirlenecek doğru ve tutarlı politika ve prosedürler,
veri sorumlusunun çalışma ve işleyişine uygun şekilde entegre edilmelidir. Veri
sorumlularınca politika ve prosedürler iyi bir şekilde ve zamanında hazırlanamadığında,
sorunlu alanlar belirlenemediğinde veya mevcut güvenlik önlemleri kullanılamadığında
kişisel veri güvenlik seviyesi yeteri kadar sağlanamamaktadır.
Bu kapsamda alınacak tedbirlerin önceden belirlendiği iyi bir olay yönetimi, çalışanlar
üzerinde ortaya çıkabilecek baskıyı azaltacaktır. Bu nedenle veri sorumlularının,
veri kayıt sistemlerinde hangi kişisel verilerin bulunduğundan ve mevcut güvenlik
önlemlerini inceleyerek diğer yasal yükümlülüklerle uyumlu hareket edildiğinden
emin olması gerekmektedir.
Politika ve prosedürler kapsamında; düzenli olarak kontroller yapılmalı, yapılan kontroller
belgelenmeli, geliştirilmesi gereken hususlar belirlenmeli ve gerekli güncellemeler
yerine getirildikten sonra da düzenli olarak kontrollere devam edilmelidir.
Ayrıca, her kişisel veri kategorisi için ortaya çıkabilecek riskler ile güvenlik ihlallerinin
nasıl yönetileceği de açıkça belirlenmelidir.

12

2.4. Kişisel Verilerin Mümkün Olduğunca Azaltılması
Kanunun 4 üncü maddesinin ikinci fıkrasının (b) ve (d) bentleri uyarınca kişisel veriler,
gerektiğinde doğru ve güncel olmalı, ilgili mevzuatta öngörülen veya işlendikleri amaç
için gerekli olan süre kadar muhafaza edilmelidir.
Ancak, özellikle uzun süredir faaliyet gösteren veri sorumluları, çok fazla miktarda
kişisel veri toplamakta olduğundan söz konusu kişisel verilerin bir kısmı zamanla doğru
olmayan, güncelliğini yitirmiş ve herhangi bir amaca hizmet etmeyen veriler haline
gelebilmektedir. Bunun önüne geçebilmek için, veri sorumlularınca işleme amaçları
bakımından anılan kişisel verilere hala ihtiyaç olup olmadığının değerlendirilmesi ve
kişisel verilerin doğru yerde muhafaza edildiğinden emin olunması gerekmektedir.
Bunun yanında, yetkisiz erişimin önüne geçilebilmesi için kişisel veri işleme amaçlarına
uygun olmasına rağmen, veri sorumlularının sıklıkla erişimi gerekmeyen ve arşiv amaçlı
tutulan kişisel verilerin, daha güvenli ortamlarda muhafaza edilmesi tavsiye edilmekte
ve ihtiyaç duyulmayan kişisel verilerin ise kişisel veri saklama ve imha politikası ile
kişisel verilerin silinmesi, yok edilmesi veya anonim hale getirilmesi yönetmeliğine
uygun ve güvenli bir şekilde imha edilmesi gerekmektedir.

2.5. Veri İşleyenler ile İlişkilerin Yönetimi
Bazı veri sorumluları, bilgi teknolojileri ihtiyaçlarını karşılamak için veri işleyenlerden
hizmet almaktadırlar. Veri sorumlularının, hizmet alırken söz konusu veri işleyenlerin
kişisel veriler konusunda en az kendileri tarafından sağlanan güvenlik seviyesinin

13

sağlandığından emin olmaları gerekmektedir. Zira Kanunun 12 nci maddesinin ikinci
fıkrası gereği veri işleyenler de kişisel verilerin güvenliğinin sağlanması konusunda
veri sorumlusuyla müştereken sorumludur.
Veri işleyen ile imzalanan sözleşmenin yazılı olması, veri işleyenin sadece veri
sorumlusunun talimatları doğrultusunda, sözleşmede belirtilen veri işleme amaç ve
kapsamına uygun ve kişisel verilerin korunması mevzuatı ile uyumlu şekilde hareket
edeceğine ilişkin hüküm içermesi ve Kişisel Veri Saklama ve İmha Politikasına uygun
olması önerilmektedir.
Veri işleyenin, işlediği kişisel verilere ilişkin olarak süresiz sır saklama yükümlülüğüne
tabi olacağının da bu sözleşmede yer alması önem taşımaktadır.
Yine söz konusu sözleşmede herhangi bir veri ihlali olması durumunda, veri işleyenin
bu durumu derhal veri sorumlusuna bildirmekle yükümlü olduğunun öngörülmesi
de, veri sorumlusunun bu ihlali derhal Kişisel Verileri Koruma Kurulu’na ve ilgili kişiye
bildirme yükümlülüğünü yerine getirmesi açısından faydalı olacaktır.
Ayrıca; taraflar arasındaki sözleşmenin niteliği buna elverdiği ölçüde, veri sorumlusu
tarafından veri işleyene aktarılan kişisel veri kategori ve türlerinin de ayrı bir maddede
belirtilmiş olması, veri işleyenin veri güvenliğini sağlama yükümlüğünü yerine getirmesi
açısından faydalı olacaktır.
Bununla birlikte veri sorumlusu, kişisel veri içeren sistem üzerinde gerekli denetimleri
yapar veya yaptırır, denetim sonucunda ortaya çıkan raporları ve hizmet sağlayıcıyı
yerinde inceleyebilir.

3. KİŞİSEL VERİ
GÜVENLİĞİNE İLİŞKİN
TEKNİK TEDBİRLER

16

3.1. Siber Güvenliğin Sağlanması
Kişisel veri güvenliğinin sağlanması için tek bir siber güvenlik ürünü kullanımı ile tam
güvenliğin sağlanabileceği görüşü her zaman doğru değildir. Çünkü tehditler her
geçen gün boyut ve nitelik değiştirerek etki alanlarını genişletmektedirler.
Bu kapsamda tavsiye edilen yaklaşım, birçok prensip dahilinde tamamlayıcı niteliğe
sahip ve düzenli olarak kontrol edilen birtakım tedbirlerin uygulanmasıdır.
Kişisel veri içeren bilgi teknoloji sistemlerinin internet üzerinden gelen izinsiz erişim
tehditlerine karşı korunmasında alınabilecek öncelikli tedbirler, güvenlik duvarı ve ağ
geçididir. Bunlar, internet gibi ortamlardan gelen saldırılara karşı ilk savunma hattı
olacaktır.
İyi yapılandırılmış bir güvenlik duvarı, kullanılmakta olan ağa derinlemesine nüfuz
etmeden önce, gerçekleşen ihlalleri durdurabilir. İnternet ağ geçidi ise çalışanların,
kişisel veri güvenliği bakımından tehdit teşkil eden internet sitelerine veya online
servislere erişimini önleyebilir.
Bununla birlikte hemen hemen her yazılım ve donanımın bir takım kurulum ve
yapılandırma işlemlerine tabi tutulması gerekmektedir. Ancak yaygın şekilde kullanılan
bazı yazılımların özellikle eski sürümlerinin belgelenmiş güvenlik açıkları bulunmakta
olup, kullanılmayan yazılım ve servislerin cihazlardan kaldırılması potansiyel güvenlik
açıklarının azalmasını sağlamaya yardımcı olacaktır. Bu nedenle, kullanılmayan yazılım
ve servislerin güncel tutulması yerine silinmesi, kolaylığı nedeniyle öncelikle tercih
edilebilecek bir yöntemdir.

17

Diğer önemli unsurlardan biri de yama yönetimi ve yazılım güncellemeleri olup
yazılım ve donanımların düzgün bir şekilde çalışması ve sistemler için alınan güvenlik
tedbirlerinin yeterli olup olmadığının düzenli olarak kontrol edilmesi de olası güvenlik
açıklarının kapatılması için gereklidir.
Ayrıca, kişisel veri içeren sistemlere erişimin de sınırlı olması gerekmektedir. Bu
kapsamda çalışanlara, yapmakta oldukları iş ve görevler ile yetki ve sorumlulukları
için gerekli olduğu ölçüde erişim yetkisi tanınmalı ve kullanıcı adı ve şifre kullanılmak
suretiyle ilgili sistemlere erişim sağlanmalıdır. Söz konusu şifre ve parolalar
oluşturulurken, kişisel bilgilerle ilişkili ve kolay tahmin edilecek rakam ya da harf
dizileri yerine büyük küçük harf, rakam ve sembollerden oluşacak kombinasyonların
tercih edilmesi sağlanmalıdır.
Buna bağlı olarak veri sorumlularının, erişim yetki ve kontrol matrisi oluşturmaları ve
ayrı bir erişim politika ve prosedürleri oluşturarak veri sorumlusu organizasyonu içinde
bu politika ve prosedürlerin uygulamaya alınması önerilmektedir.
Güçlü şifre ve parola kullanımının yanısıra, kaba kuvvet algoritması (BFA) kullanımı
gibi yaygın saldırılardan korunmak için şifre girişi deneme sayısının sınırlandırılması,
düzenli aralıklarla şifre ve parolaların değiştirilmesinin sağlanması, yönetici hesabı ve
admin yetkisinin sadece ihtiyaç olduğu durumlarda kullanılması için açılması ve veri
sorumlusuyla ilişikleri kesilen çalışanlar için zaman kaybetmeksizin hesabın silinmesi
ya da girişlerin kapatılması gibi yöntemlerle erişimin sınırlandırılması gerekmektedir.

18

Kötü amaçlı yazılımlardan korunmak için ayrıca, bilgi sistem ağını düzenli olarak
tarayan ve tehlikeleri tespit eden antivirüs, antispam gibi ürünlerin kullanılması
gerekmektedir. Ancak bu ürünlerin sadece kurulumu yeterli olmayıp güncel tutularak
gereken dosyaların düzenli olarak tarandığından emin olunmalıdır.
Veri sorumluları tarafından, farklı internet siteleri ve/veya mobil uygulama kanallarından
kişisel veri temin edilecekse, bağlantıların SSL ya da daha güvenli bir yol ile
gerçekleştirilmesi de kişisel veri güvenliğinin sağlanması için önemlidir.

3.2. Kişisel Veri Güvenliğinin Takibi
Veri sorumlularının sistemleri çoğunlukla hem içeriden hem de dışarıdan gelen
saldırılar ve siber suçlara veya kötü amaçlı yazılımlara maruz kalmakta olup çeşitli
belirtilere rağmen bu durum uzun süre fark edilememekte ve müdahale için geç
kalınabilmektedir.
Bu durumun önüne geçebilmek için;
a) Bilişim ağlarında hangi yazılım ve servislerin çalıştığının kontrol edilmesi,
b) Bilişim ağlarında sızma veya olmaması gereken bir hareket olup olmadığının
belirlenmesi,
c) Tüm kullanıcıların işlem hareketleri kaydının düzenli olarak tutulması (log kayıtları
gibi),
ç) Güvenlik sorunlarının mümkün olduğunca hızlı bir şekilde raporlanması,
d) Çalışanların sistem ve servislerdeki güvenlik zaafiyetlerini ya da bunları kullanan
tehditleri bildirmesi için resmi bir raporlama prosedürü oluşturulması,
gerekmektedir.

19

Söz konusu raporlama sürecinde oluşturulacak raporlar, sistem tarafından
oluşturulacak otomatik raporlar olabilir. Bu raporların sistem yöneticisi tarafından en
kısa sürede toplulaştırılarak veri sorumlusuna sunulması gerekmektedir.
Ayrıca güvenlik yazılımı mesajları, erişim kontrolü kayıtları ve diğer raporlama araçlarının
düzenli olarak kontrol edilmesi, bu sistemlerden gelen uyarılar üzerine harekete
geçilmesi, bilişim sistemlerinin bilinen zaafiyetlere karşı korunması için düzenli olarak
zaafiyet taramaları ve sızma testlerinin yapılması ile ortaya çıkan güvenlik açıklarına
dair testlerin sonucuna göre değerlendirmeler yapılması gerekmektedir.
Bilişim sisteminin çökmesi, kötü niyetli yazılım, servis dışı bırakma saldırısı, eksik veya
hatalı veri girişi, gizlilik ve bütünlüğü bozan ihlaller, bilişim sisteminin kötüye kullanılması
gibi istenmeyen olaylarda deliller toplanmalı ve güvenli bir şekilde saklanmalıdır.

20

3.3. Kişisel Veri İçeren Ortamların Güvenliğinin
Sağlanması
Kişisel veriler, veri sorumlularının yerleşkelerinde yer alan cihazlarda ya da kağıt
ortamında saklanıyor ise, bu cihazların ve kağıtların çalınması veya kaybolması
gibi tehditlere karşı fiziksel güvenlik önlemlerinin alınması suretiyle korunması
gerekmektedir. Aynı şekilde, kişisel verilerin yer aldığı fiziksel ortamların dış risklere
(yangın, sel vb.) karşı uygun yöntemlerle korunması ve bu ortamlara giriş / çıkışların
kontrol altına alınması önemlidir.
Kişisel veriler elektronik ortamda ise, kişisel veri güvenliği ihlalini önlemek için ağ
bileşenleri arasında erişim sınırlandırılabilir veya bileşenlerin ayrılması sağlanabilir.
Örneğin kullanılmakta olan ağın sadece bu amaçla ayrılmış olan belirli bir bölümüyle
sınırlandırılarak bu alanda kişisel verilerin işleniyor olması halinde, mevcut kaynaklar tüm
ağ için değil de sadece bu sınırlı alanın güvenliğini sağlamak amacıyla ayrılabilecektir.
Aynı seviyedeki önlemlerin veri sorumlusu yerleşkesi dışında yer alan ve veri
sorumlusuna ait kişisel veri içeren kağıt ortamları, elektronik ortam ve cihazlar için de
alınması gerekmektedir.
Kişisel veri güvenliği ihlalleri sıklıkla kişisel veri içeren cihazların (dizüstü bilgisayar,
cep telefonu, flash disk vb.) çalınması ve kaybolması gibi nedenlerle ortaya çıksa
da elektronik posta ya da posta ile aktarılacak kişisel verilerin de dikkatli bir şekilde
ve yeterli tedbirler alınarak gönderilmesi gerekmektedir. Ayrıca çalışanların şahsi
elektronik cihazlarının, bilgi sistem ağına erişim sağlaması da güvenlik ihlali riskini
arttırdığından bunlar için de mutlaka yeterli güvenlik tedbirleri alınmalıdır.

21

Kişisel veri güvenliğinin sağlanması için kişisel veri içeren kağıt ortamındaki evraklar,
sunucular, yedekleme cihazları, CD, DVD ve USB gibi cihazların ek güvenlik
önlemlerinin olduğu başka bir odaya alınması, kullanılmadığı zaman kilit altında
tutulması, giriş çıkış kayıtlarının tutulması gibi fiziksel güvenliğin arttırılmasına ilişkin
önlemler de alınmalıdır.
Kişisel veri içeren cihazların kaybolması veya çalınması gibi durumlara karşı erişim
kontrol yetkilendirmesi ve/veya şifreleme yöntemlerinin kullanılması kişisel veri
güvenliğinin sağlanmasına yardımcı olacaktır. Bu kapsamda şifre anahtarı, sadece
yetkili kişilerin erişebileceği ortamda saklanmalı ve yetkisiz erişim önlenmelidir. Benzer
şekilde, kişisel veri içeren kağıt ortamındaki evraklar da kilitli bir şekilde ve sadece
yetkili kişilerin erişebileceği ortamlarda saklanmalı, söz konusu evraklara yetkisiz
erişim önlenmelidir.
Bunlarla birlikte şifreleme farklı farklı formlarda kullanılan ve bu formlara göre farklı
şartlar sağlayan bir güvenlik sağlama aracıdır. Bu kapsamda, tam disk şifrelemesiyle
cihazın tümü şifrelenebilir ya da cihazda bulunan bir dosya şifrelenebilir. Bazı yazılımlar
ise verilerde değişiklik yapılmasına izin vermemek için şifre koruması sunmakla birlikte
bu yazılımlar kişisel verinin yetkisiz kişiler tarafından okunmasını durdurmaz. Bu
nedenle hangi şifreleme yöntemleri kullanılırsa kullanılsın kişisel verilerin tam olarak
korunduğundan emin olunmalı ve bu amaçla uluslararası kabul gören şifreleme
programlarının kullanımı tercih edilmelidir. Tercih edilen şifreleme yönteminin asimetrik
şifreleme yöntemi olması halinde, anahtar yönetimi süreçlerine önem gösterilmelidir.

22

3.4. Kişisel Verilerin Bulutta Depolanması
Kişisel verilerin bulutta depolanması, hukuka aykırı işlemenin ve erişimin önlenmesi ile
hukuka uygun muhafaza yükümlülüğü olan veri sorumlusunun kendi bilgi teknolojileri
sistemi ağından ayrılmasına ve kişisel verilerin bulut depolama hizmeti sağlayıcıları
tarafından işlenmesine neden olduğundan, bu durum birtakım riskleri beraberinde
getirmektedir.
Bu nedenle, bulut depolama hizmeti sağlayıcısı tarafından alınan güvenlik
önlemlerinin de yeterli ve uygun olup olmadığının veri sorumlusunca değerlendirilmesi
gerekmektedir.
Bu kapsamda, bulutta depolanan kişisel verilerin neler olduğunun detaylıca bilinmesi,
yedeklenmesi, senkronizasyonun sağlanması ve bu kişisel verilere gerekmesi
halinde uzaktan erişim için iki kademeli kimlik doğrulama kontrolünün uygulanması
önerilmektedir.
Söz konusu sistemlerde yer alan kişisel verilerin depolanması ve kullanımı sırasında,
kriptografik yöntemlerle şifrelenmesi, bulut ortamlarına şifrelenerek atılması, kişisel
veriler için mümkün olan yerlerde, özellikle hizmet alınan her bir bulut çözümü için ayrı
ayrı şifreleme anahtarları kullanılması gerekmektedir.
Bulut bilişim hizmet ilişkisi sona erdiğinde; kişisel verileri kullanılır hale getirmeye
yarayabilecek şifreleme anahtarlarının tüm kopyalarının da yok edilmesi gerekir.

23

3.5. Bilgi Teknolojileri Sistemleri Tedariği, Geliştirme
ve Bakımı
Veri sorumlusu tarafından yeni sistemlerin tedariği, geliştirilmesi veya mevcut
sistemlerin iyileştirilmesi ile ilgili ihtiyaçlar belirlenirken güvenlik gereksinimleri göz
önüne alınmalıdır.
Uygulama sistemlerinin girdilerinin doğru ve uygun olduğuna dair kontroller yapılmalı,
doğru girilmiş bilginin işlem sırasında oluşan hata sonucunda veya kasıtlı olarak
bozulup bozulmadığını kontrol etmek için uygulamalara kontrol mekanizmaları
yerleştirilmelidir. Uygulamalar, işlem sırasında oluşacak hataların veri bütünlüğünü
bozma olasılığını asgari düzeye indirecek şekilde tasarlanmalıdır.
Arızalandığı ya da bakım süresi geldiği için üretici, satıcı, servis gibi üçüncü kurumlara
gönderilen cihazlar eğer kişisel veri içermekte ise bu cihazların bakım ve onarım işlemi
için gönderilmesinden önce, kişisel verilerin güvenliğinin sağlanması için cihazlardaki
veri saklama ortamının sökülerek saklanması, sadece arızalı parçaların gönderilmesi
gibi işlemler yapılması gerekir. Bakım ve onarım gibi amaçlarla dışarıdan personel
gelmişse kişisel verileri kopyalayarak kurum dışına çıkartmasının engellenmesi için
gerekli önlemlerin alınması gerekir.

24

3.6. Kişisel Verilerin Yedeklenmesi
Kişisel verilerin herhangi bir sebeple zarar görmesi, yok olması, çalınması veya
kaybolması gibi hallerde veri sorumlularının yedeklenen verileri kullanarak en kısa
sürede faaliyete geçmesi gerekmektedir.
Ayrıca kötü amaçlı yazılımlar da halihazırdaki verilere erişime engel olabilmektedir.
Örneğin elektronik cihazlardaki kişisel verileri içeren dosyaları kilitleyen ve bunların
açılabilmesi için veri sorumlusunu fidye ödemeye zorlayan kötü amaçlı yazılımlar
olabilir. Bu tür kötü amaçlı yazılımlara karşı kişisel veri güvenliğini sağlamak için veri
yedekleme stratejilerinin geliştirilmesi önerilmektedir.
Öte yandan, yedeklenen kişisel veriler sadece sistem yöneticisi tarafından erişilebilir
olmalı, veri seti yedekleri mutlaka ağ dışında tutulmalıdır. Aksi halde, veri seti yedekleri
üzerinde kötü amaçlı yazılım kullanımı veya verilerin silinmesi ve yok olması durumlarıyla
karşı karşıya kalınabilecektir. Bu nedenle tüm yedeklerin fiziksel güvenliğinin de
sağlandığından emin olunmalıdır.

25

4. KİŞİSEL VERİ
GÜVENLİĞİNE
İLİŞKİN TEKNİK ve
İDARİ TEDBİRLER
KAPSAMINDAKİ ÖZET
TABLOLAR

28
Veri sorumlularının; kişisel verilerin hukuka aykırı olarak işlenmesini önlemek, kişisel
verilere hukuka aykırı olarak erişilmesini önlemek ve kişisel verilerin hukuka uygun olarak
muhafazasını sağlamak amacıyla alabilecekleri teknik ve idari tedbirleri gösteren tablolar
aşağıda verilmiştir.
Teknik ve idari tedbirler belirlenirken, kişisel verilerin niteliği ve muhafaza edildiği ortam göz
önünde bulundurulur.

4.1. Teknik Tedbirler Özet Tablosu
Tablo 4.1’de veri sorumluları tarafından alınabilecek teknik tedbirler gösterilmiştir.
Teknik Tedbirler
Yetki Matrisi
Yetki Kontrol
Erişim Logları
Kullanıcı Hesap Yönetimi
Ağ Güvenliği
Uygulama Güvenliği
Şifreleme
Sızma Testi
Saldırı Tespit ve Önleme Sistemleri
Log Kayıtları
Veri Maskeleme
Veri Kaybı Önleme Yazılımları
Yedekleme
Güvenlik Duvarları
Güncel Anti-Virüs Sistemleri
Silme, Yok Etme veya Anonim Hale Getirme
Anahtar Yönetimi
Tablo 4.1. Teknik tedbirler

29

4.2. İdari Tedbirler Özet Tablosu
Tablo 4.2’de veri sorumluları tarafından alınabilecek idari tedbirler gösterilmiştir.

İdari Tedbirler
Kişisel Veri İşleme Envanteri Hazırlanması
Kurumsal Politikalar (Erişim, Bilgi Güvenliği, Kullanım, Saklama ve İmha vb.)
Sözleşmeler (Veri Sorumlusu - Veri Sorumlusu, Veri Sorumlusu - Veri İşleyen Arasında )
Gizlilik Taahhütnameleri
Kurum İçi Periyodik ve/veya Rastgele Denetimler
Risk Analizleri
İş Sözleşmesi, Disiplin Yönetmeliği (Kanuna Uygun Hükümler İlave Edilmesi)
Kurumsal İletişim (Kriz Yönetimi, Kurul ve İlgili Kişiyi Bilgilendirme Süreçleri, İtibar Yönetimi
vb.)
Eğitim ve Farkındalık Faaliyetleri (Bilgi Güvenliği ve Kanun)
Veri Sorumluları Sicil Bilgi Sistemine (VERBİS) Bildirim
Tablo 4.2. İdari tedbirler

5. REHBER
HAZIRLANIRKEN
FAYDALANILAN
KAYNAKLAR ve
İNCELENMESİNİN
UYGUN OLACAĞI
DEĞERLENDİRİLEN
DOKÜMANLAR

32
Aşağıdaki dokümanların da okunup gözden geçirilmesi Kurul tarafından tavsiye edilmektedir.

AHA

American Hospital Association, Cybersecurity and Hospitals, 2013, bkz.
http://www.aha.org/content/13/ahaprimer-cyberandhosp.pdf

Article 29

29. Madde Avrupa Veri Koruma Grubu, Advice paper on special categories
of data (“sensitive data”).

Baskerville/ Im/

R.L. Baskerville, G.P.Im, A Longitudinal Study of Information System Threat
Categories: The Enduring Problem of Human Error”, SIGMIS Database,
vol.36, 2005.

Brown/Marsden

I. Brown, C. T. Marsden, Regulating Code: Good Governance and Better
Regulation in theInformation Age, The MIT Press, 2013

BS10012:2009

British Standart, Data protection – Specification for a personal information
management system

BSI C5

Federal Office for Information Security, Cloud Computing Compliance
Controls Catalogue (C5), criteria to assess the information security of
cloud services v 1.0

Castells

M. Castells, Ağ Toplumunun Yükselişi, Birinci Cilt, çev. E. Kılıç, İstanbul Bilgi
Yayınları, 2005

CES

Cyber Essentials Scheme, Requirements for basic technical protection
from cyber attacks,

Desmedt

Y. Desmedt, Man-in-the-Middle Attack, Encyclopedia of Cryptography and
Security, 2011

33
Directive 95/46/EC

Directive 95/46/EC of the European Parliament and of the Council of 24
October 1995 on the protection of individuals with regard to the processing
of personal data and on the free movement of such data, Oficial Journal of
the European Communities of 23 Kasım 1995, No L. 281, s. 31.

Directive 2002/58/EC

Directive 2002/58/EC of the European Parliament and of the Council of 12
Temmuz 2002 concerning the processing of personal data and protection
of privacy in the electronic communications sector OJ L201/37

ENISA

The European Union Agency for Network and Information Security,
Hardware Threat Landscape and Good Practice Guide, Şubat 2017, bkz.
https://www.enisa.europa.eu/publications/ hardware-threat-landscape

ENISA

The European Union Agency for Network and Information Security, Cyber
Security and Resilience for Smart Hospitals, Kasım 2016, bkz. https://
www.enisa.europa.eu/publications/ cyber-security-and-resilience-forsmart-hospitals

ENISA

European Union Agency for Network and Information Security, Cyber
Security and Resilience of Intelligent Public Transport, Good practices
and recommendations, 2016, bkz. https://www. enisa .europa.eu/
publications/good-practices-recommendations

ENISA

Guidelines for SMEs on the security of personal data processing, 27 Ocak
2017, bkz. https://www.enisa.europa.eu/publications/guidelines-forsmes-on-the-security-of-personal-data-processing

ENISA

Algorithms, key size and parameters report 2014, 21 Kasım 2014,
https://www.enisa.europa.eu/publications/algorithms- key- size-andparameters-report-2014

Gunter

O.Gunter, The Phishing Guide-Understanding and Preventing Phishing
Attacks.

34
Gürses

B. Gürses, Sosyal Paylaşım Ağlarında Kişisel Verilerin Güvenliği, Sorunlar
ve Çözüm Önerileri, BTK İdari Uzmanlık Tezi ( 2013)

Gürses/ Danezis

S. Gürses, G Danezis, A Critical Review of Ten Years of Privacy Technology,
UK, 2012

Hilbert

M. Hilbert, Big Data for Development: From Information- to Knowledge
Societies, United Nations ECLAC, 2013

ICO

Information Commisioner’s Office, Encryption Guide, https://ico.org.uk/
media/for-organisations/encryption-1-0.pdf

ICO

Information Commisioner’s Office, A Practical Guide to IT Security,bkz.
https://ico.org.uk/media/for-organisations/
documents/1575
/it_
security_ practical_guide.pdf

ISO/IEC

International Standarts of Organizations, Information technology - Security
techniques - Information security management systems – Requirements

ISO/IEC

International Standarts of Organizations, Information technology - Security
techniques, Code of practice for information security controls

Küzeci

E. Küzeci, Kişisel Verilerin Korunması, Turhan Kitabevi, 2010

NIS

The Directive on security of network and information systems (NIS
Directive), European Commission, Temmuz 2016, bkz. http://eurlex.europa.eu/legal-content/EN/TXT/?uri=uriserv: OJ. L_.2016.194.
01.0001.01. ENG&toc=OJ:L:2016:194:TOC

NIST

National Institute of Standards and Technology, Framework for Improving
Critical Infrastructure Cybersecurity, v 1.0,

35
NIST

National Institute of Standards and Technology, Guidelines for Smart Grid
Cyber Security, 2010, bkz. https://www.nist. gov/ sites/default/ files/
documents/smartgrid/nistir-7628_total.pdf

Ok

K. OK, Bilgi ve Bilgi Yönetimine Giriş, 1. Baskı, Papatya Yayıncılık Eğitim,
İstanbul, Ekim 2013

Özdemir

H. Özdemir, Elektronik Haberleşme Alanında Kişisel Verilerin Özel Hukuk
Hükümlerine Göre Korunması, Seçkin Yayıncılık, 2009

Şimşek

O. Şimşek, Anayasa Hukukunda Kişisel Verilerin Korunması, Beta Basım,
2008

TBD

Türkiye Bilişim Derneği, Bilişim Sistemleri Güvenliği El Kitabı, v 1.0, Ankara,
Mayıs 2006

UDHB

T.C. Ulaştırma Denizcilik ve Haberleşme Bakanlığı, 2016-2019 Ulusal
Siber Güvenlik Stratejisi Eylem Planı, bkz. http://www.udhb.gov.tr/ doc/
siberg/2016-2019guvenlik.pdf

Vural/Sağıroğlu

Y. Vural, Ş. Sağıroğlu, Kurumsal Bilgi Güvenliği: Güncel Gelişmeler, Bildiriler
Kitabı Uluslararası Katılımlı Bilgi Güvenliği ve Kriptoloji Konferansı, 2007

Yılmaz

H.Yılmaz, TS ISO/IEC 27001 Bilgi Güvenliği Yönetimi Standardı Kapsamında
Bilgi Güvenliği Yönetim Sisteminin Kurulması Ve Bilgi Güvenliği Risk
Analizi, Denetişim 2014-2015, http://dergipark.gov.tr/download/articlefile/208742

Weingart

S. Weingart, Physical security devices for computer subsystems: A survey
of attacks and defenses, Cryptographic Hardware and Embedded Systems
- CHES 2000, s. 45-68

36
Wolfe/ Gunasekara/
Bogue

N. Wolfe, L. Gunasekara, Z. Bogue, Crunching Digital Data can help the
World, 2011, bkz. http://edition.cnn.com/2011/OPINION/02/02/wolfe.
gunasekara.bogue.data/index.html?_s=PM:O PINION

