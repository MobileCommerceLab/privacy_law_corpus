OPŠTI ZAKON
O OBRAZOVANJU I VASPITANJU
(Objavljen u "Sl. listu RCG", br. 64 od 28. novembra 2002, 31/05, 49/07, "Sl. listu Crne Gore", br. 4 od 17. januara
2008, 21/09, 45/10, 40/11, 45/11, 36/13, 39/13, 44/13)
I OSNOVNE ODREDBE
Sadržaj zakona
Član 1
Ovim zakonom uređuju se organizacija i uslovi za obavljanje obrazovnog i vaspitnog rada u oblastima:
predškolskog vaspitanja i obrazovanja, osnovnog obrazovanja i vaspitanja, srednjeg opšteg obrazovanja, stručnog
obrazovanja, vaspitanja i obrazovanja lica sa posebnim potrebama i obrazovanja odraslih.
Ciljevi
Član 2
Obrazovanje i vaspitanje ima za cilj da:
1) obezbijedi mogućnost za svestrani razvoj pojedinca, bez obzira na pol, životno doba, socijalno i kulturno
porijeklo, nacionalnu i vjersku pripadnost i tjelesnu i psihičku konstituciju;
2) zadovolji potrebe, interesovanja, želje i ambicije pojedinca za cjeloživotnim učenjem;
3) omogući postizanje međunarodno uporedivog nivoa znanja, vještina i kompetencija;
4) razvija svijest, potrebu i sposobnost za očuvanje i unapređenje ljudskih prava, pravne države, prirodne i
društvene sredine, multietičnosti i različitosti;
5) razvija svijest o državnoj pripadnosti Crnoj Gori i njenoj kulturi, tradiciji i istoriji;
6) omogući pojedincu, u skladu sa sopstvenim mogućnostima, uključivanje i participaciju na svim nivoima rada i
djelovanja;
7) razvija svijest o nacionalnoj pripadnosti, kulturi, istoriji i tradiciji;
8) doprinosi ostvarivanju strateških ciljeva Crne Gore.
Ostvarivanje obrazovanja i vaspitanja
Član 3
Obrazovanje i vaspitanje ostvaruje se u predškolskoj ustanovi, školi, obrazovnom centru, resursnom centru, kod
organizatora za obrazovanje odraslih i u domu učenika (u daljem tekstu: ustanova), u skladu sa ovim zakonom, a na
način i pod uslovima propisanim posebnim zakonom.
Ustanova iz stava 1 ovog člana osniva se kao javna ustanova ili privatna ustanova.
Javni interes
Član 4
Obrazovanje i vaspitanje je djelatnost od javnog interesa.
Javno obrazovanje
Član 5
U javnoj ustanovi i u ustanovi kojoj je dodijeljena koncesija za izvođenje javno važećeg obrazovnog programa,
obrazovanje i vaspitanje je svjetovnog karaktera.
U ustanovi iz stava 1 ovog člana nije dozvoljeno religijsko djelovanje osim u ustanovama koje su licencirane kao
srednje vjerske škole.
Član 5a
Srednje vjerske škole koje izvode javno važeće obrazovne programe imaju status srednjih škola.
Javne isprave (diplome) koje izdaju ustanove iz stava 1 ovog člana su javno važeće i uvažavaju se za nastavak
obrazovanja.
Autonomija ustanove
Član 6
Ustanova je autonomna u obavljanju svoje djelatnosti, u skladu sa zakonom.
U ustanovi nije dozvoljeno političko (stranačko) organizovanje i djelovanje i korišćenje prostora ustanove u te

svrhe.
Neprofitabilnost
Djelatnost javne ustanove je neprofitabilna.

Član 7
Dostupnost

Član 8
Rasporedom ustanova na teritoriji Republike obezbjeđuje se građanima jednaka dostupnost u sticanju
obrazovanja i vaspitanja.
Jednakost
Član 9
Crnogorski državljani su jednaki u ostvarivanju prava na obrazovanje, bez obzira na nacionalnu pripadnost, rasu,
pol, jezik, vjeru, socijalno porijeklo ili drugo lično svojstvo.
Strani državljani koji imaju privremeni boravak ili stalno nastanjenje u Crnoj Gori, jednaki su u ostvarivanju prava
na obrazovanje sa crnogorskim državljanima, u skladu sa posebnim zakonom.
Zabrana diskriminacije
Član 9a
U ustanovi nije dozvoljeno: fizičko, psihičko i socijalno nasilje; zlostavljanje i zanemarivanje djece i učenika; fizičko
kažnjavanje i vrijeđanje ličnosti, odnosno seksualna zloupotreba djece i učenika ili zaposlenih i svaki drugi oblik
diskriminacije u smislu zakona.
Školska medijacija
Član 9b
U postupku rješavanja konflikata među djecom, učenicima, roditeljima i zaposlenim u ustanovi mogu se
angažovati posrednici, u skladu sa zakonom.
Obavljanje obrazovno-vaspitnog rada
Član 10
Obrazovno-vaspitni rad u ustanovi obavljaju: nastavnici, vaspitači, stručni saradnici, saradnici u nastavi i drugi
izvođači obrazovno-vaspitnog rada, u skladu sa zakonom (u daljem tekstu: nastavnici).
Upotreba jezika
Član 11
Nastava u ustanovi izvodi se na službenom - crnogorskom jeziku.
Nastava u ustanovi izvodi se i na jezicima u službenoj upotrebi:
- imajući u vidu istu lingvističku osnovu - na srpskom jeziku;
- poštujući prava manjinskih naroda - na bosanskom, albanskom i hrvatskom jeziku;
Organ državne uprave nadležan za poslove prosvjete urediće bližim propisom jedinstveni nastavni proces.
Nastava za lica koja koriste znakovni jezik, odnosno posebno pismo ili druga tehnička rješenja izvodi se na
znakovnom jeziku i pomoću sredstava tog jezika.
Nastava na stranom jeziku
Član 12
Nastava u ustanovi se može izvoditi i na stranom jeziku za obrazovne programe za koje je licencirana ustanova,
po odobrenju organa državne uprave nadležnog za poslove prosvjete (u daljem tekstu: Ministarstvo).
Udžbenici
Član 13
U ustanovi koja ostvaruje javno važeće obrazovne programe upotrebljavaju se udžbenici i nastavna sredstva koji
se odobre u skladu sa ovim zakonom.
Privatne ustanove su dužne da upotrebljavaju udžbenike iz stava 1 ovog člana, samo za obavezne predmete
utvrđene obrazovnim programom, odnosno zakonom.

Postupak pribavljanja, ocjenjivanja, odobravanja i pripreme udžbenika i nastavnih sredstava obavlja se u skladu
sa propisom Ministarstva.
Javne isprave
Član 14
Ustanova koja ostvaruje javno važeće obrazovne programe izdaje javne isprave, u skladu sa ovim zakonom.
Zdravstvena zaštita
Član 15
Ustanova sarađuje sa zdravstvenim ustanovama pri sprovođenju zdravstvene zaštite djece, odnosno učenika,
naročito pri sprovođenju obaveznih ljekarskih pregleda, redovnih sistematskih zdravstvenih pregleda i vakcinisanja.
Raspolaganje imovinom
(Prestao da važi).

Član 15a
Nadzor

Član 16
Nadzor nad sprovođenjem odredaba ovog zakona vrši Ministarstvo, u skladu sa zakonom.
Inspekcijski nadzor nad radom ustanova vrši nadležna prosvjetna inspekcija.
Obezbjeđivanje i unaprjeđivanje kvaliteta
Član 17
Obezbjeđivanje i unaprjeđivanje kvaliteta obrazovno-vaspitnog rada obavlja ustanova (samoevaluacija) svake
godine po pojedinim oblastima, a svake dvije godine u cjelini.
Obezbjeđivanje i unaprjeđivanje kvaliteta obrazovno-vaspitnog rada ustanova, najmanje svake četiri godine,
obavlja Centar za stručno obrazovanje (u daljem tekstu: Centar) i Zavod za školstvo (evaluacija).
Metodologiju za obezbjeđivanje i unapređivanje kvaliteta obrazovno-vaspitnog rada u ustanovi (samoevaluacija i
evaluacija) propisuje Ministarstvo, na predlog Zavoda za školstvo i Centra.
Pojmovnik
Član 18
Pojedini izrazi u ovom zakonu imaju značenje:
1) "predškolske ustanove" su: vrtić, jaslice i ostale ustanove predškolskog vaspitanja i obrazovanja koje se
organizuju u skladu sa posebnim zakonom;
2) "školom" se podrazumijeva osnovna škola, gimnazija, stručna škola i škola za obrazovanje odraslih;
3) "školom za umjetničko obrazovanje" se podrazumijeva škola u kojoj se ostvaruje osnovno, odnosno srednje
umjetničko obrazovanje;
4) "višom stručnom školom" se podrazumijeva škola u kojoj se ostvaruje više stručno obrazovanje;
5) "obrazovni centar" je ustanova u kojoj se ostvaruje više različitih obrazovnih programa iz više nivoa
obrazovanja;
6) "resursni centar" je ustanova u kojoj se ostvaruje vaspitanje i obrazovanje djece sa posebnim potrebama
(smetnjama u razvoju);
7) "dom učenika" je ustanova u kojoj se obezbjeđuje smještaj, ishrana i vaspitanje učenika;
8) "mreža ustanova" je akt Vlade Crne Gore (u daljem tekstu: Vlada) kojim se utvrđuje vrsta, djelatnost i raspored
javnih ustanova;
9) "nastavna godina" je period u kojem se ostvaruje redovna nastava;
10) "školska godina" je period u kojem se ostvaruje redovna nastava i ostali oblici obrazovno-vaspitnog rada;
11) "obrazovni program" je program na osnovu kojeg se ostvaruje obrazovanje i vaspitanje i čijim se završetkom
stiče nivo obrazovanja i stručne kvalifikacije, u skladu sa zakonom;
12) "javno važeći obrazovni program" je obrazovni program koji donosi ili odobrava nadležni organ;
13) "učenik" je lice koje stiče obrazovanje u školi;
14) "polaznik" je odraslo lice koje stiče obrazovanje kod organizatora obrazovanja;
15) "socijalni partneri" su Privredna komora Crne Gore, udruženje poslodavaca i sindikati;
16) "katalogom znanja predmeta" se određuju ciljevi, sadržaji i ishodi učenja iz nastavnog predmeta;
17) "ispitnim katalozima" se definišu standardi znanja, odnosno ishodi učenja koji se provjeravaju i ocjenjuju na
ispitima na završetku nivoa obrazovanja(praktični, završni, maturski, stručni i diplomski), odnosno na provjeri znanja
učenika osnovne škole na kraju obrazovnog ciklusa, mjerila i kriterijumi provjere i druga pitanja;

18) "standard znanja učenika, odnosno polaznika" je nivo znanja, vještina i kompentencija koje treba da posjeduje
učenik, odnosno polaznik iz određenog nastavnog predmeta, oblasti ili modula.
Upotreba rodno osjetljivog jezika
Član 18a
Svi izrazi koji se u ovom zakonu koriste za fizička lica u muškom rodu obuhvataju iste izraze u ženskom rodu.
II OBRAZOVNI PROGRAMI
Obrazovni programi
Član 19
Obrazovanje i vaspitanje se ostvaruje na osnovu obrazovnog programa (kurikuluma).
Javna važnost obrazovnog programa
Član 20
Obrazovni program postaje javno važeći kada ga donese, odnosno odobri Ministarstvo.
Sadržaj obrazovnog programa
Član 21
Obrazovni program sastoji se od opšteg i posebnog dijela.
Opšti dio obuhvata:
1) naziv programa;
2) naziv nivoa obrazovanja;
3) nastavni plan (predmeti i moduli i njihova zastupljenost i raspored, fond časova i broj kreditnih bodova za
pojedine predmete i module i ukupan broj časova za sve oblike nastave);
4) ciljeve obrazovnog programa;
5) uslove za upis, odnosno uključivanje u program;
6) trajanje obrazovanja (uključujući kreditno vrednovanje);
7) obavezne načine provjeravanja i ocjenjivanja učenika;
8) uslove za napredovanje i završetak obrazovanja;
9) nivo obrazovanja, odnosno stručne kvalifikacije koje se stiče;
10) uslove za završetak pojedinih djelova programa, odnosno modula programa.
Posebni dio obuhvata:
1) predmetne programe, odnosno kataloge znanja predmeta (sa ciljevima predmeta, sadržajima i standardima
znanja i ishodima učenja, podjelom odjeljenja na grupe, nastavnim sredstvima, okvirnim spiskom literature,
materijalnim uslovima za izvođenje nastave, povezanosti predmeta);
2) ispitne kataloge;
3) način prilagođavanja programa učenicima sa posebnim obrazovnim potrebama;
4) način prilagođavanja programa za obrazovanje odraslih;
5) način izvođenja obrazovnog programa (za programe u stručnom obrazovanju posebni dio sadrži obim i sadržaj
praktičnog obrazovanja koji se realizuje kod poslodavca);
6) druga pitanja od značaja za realizaciju obrazovnog programa.
Donošenje javno važećeg obrazovnog programa
Član 22
Javno važeći obrazovni program donosi Ministarstvo, na predlog Nacionalnog savjeta za obrazovanje (u daljem
tekstu: Nacionalni savjet).
Opšti dio javno važećeg obrazovnog programa utvrđuje Ministarstvo, na predlog Nacionalnog savjeta.
Posebni dio javno važećeg obrazovnog programa za: predškolsko vaspitanje i obrazovanje, osnovno obrazovanje
i vaspitanje, opšte srednje obrazovanje, stručno obrazovanje, obrazovanje odraslih i vaspitni rad u domovima učenika
utvrđuje Nacionalni savjet.
Ministarstvo ne može mijenjati posebni dio javno važećeg obrazovnog programa koji utvrdi Nacionalni savjet.
Ministarstvo može vratiti Nacionalnom savjetu utvrđeni posebni dio javno važećeg obrazovnog programa na
ponovno razmatranje i utvrđivanje.
Donošenje obrazovnog programa privatne ustanove
Član 23
Sadržaj i postupak donošenja obrazovnog programa u privatnoj ustanovi određuje se aktom o osnivanju ustanove.
Obrazovni program iz stava 1 ovog člana postaje javno važeći program kada Nacionalni savjet utvrdi da odgovara

javno važećem programu za pojedinu oblast obrazovanja i vaspitanja.
Mjerila za utvrđivanje punovažnosti i jednake vrijednosti obrazovnog programa privatne ustanove sa javno
važećim obrazovnim programom donosi Nacionalni savjet, na predlog Zavoda za školstvo, odnosno Centra.
Priznati obrazovni programi
Član 24
Obrazovni program koji izvodi privatna ustanova, prema posebnim pedagoškim načelima, dobija javnu važnost
kad Nacionalni savjet utvrdi da je priznat od strane odgovarajućeg međunarodnog udruženja i da obezbjeđuje
minimalna znanja koja omogućavaju uspješan završetak obrazovanja.
Objavljivanje programa
Član 25
Ministarstvo objavljuje javno važeće obrazovne programe po pravilu tri mjeseca prije početka njihove primjene.
Ustanove u kojima se implementiraju programi iz stava 1 ovog člana objavljuju informacije o obrazovnim
programima sa objašnjenjima i uputstvom za primjenu.
Eksperimentalna provjera
Član 26
Novi javno važeći obrazovni programi i novi udžbenici, prije primjene, po pravilu se eksperimentalno provjeravaju
(pilot program).
Ministarstvo, na predlog Zavoda za školstvo i Centra, određuje ustanovu u kojoj se izvodi eksperimentalni
program.
Ustanova iz stava 2 ovog člana može odstupiti od utvrđenog organizovanja obrazovno-vaspitnog rada, načina
ocjenjivanja, formiranja odjeljenja i drugo, po odobrenju Ministarstva.
Izvođači
Član 27
Predškolsko vaspitanje i obrazovanje obavljaju predškolske ustanove, u skladu sa zakonom.
Osnovno obrazovanje i vaspitanje obavljaju osnovne škole, u skladu sa zakonom.
Predškolsko vaspitanje i obrazovanje i osnovno obrazovanje i vaspitanje mogu se obavljati kod kuće, u skladu sa
zakonom.
Umjetničko obrazovanje obavljaju škole za osnovno i srednje umjetničko obrazovanje, u skladu sa zakonom.
Opšte srednje obrazovanje obavljaju gimnazije, u skladu sa zakonom.
Stručno obrazovanje obavljaju stručne škole, ili stručne škole zajedno sa poslodavcem, u skladu sa zakonom.
Više stručno obrazovanje obavljaju više stručne škole, u skladu sa zakonom.
U stručnoj školi može se obavljati i opšte srednje obrazovanje (mješovita škola).
U obrazovnom centru može se izvoditi više različitih obrazovnih programa iz više nivoa obrazovanja.
Vaspitanje i obrazovanje djece sa posebnim obrazovnim potrebama obavljaju predškolske ustanove, škole i
resursni centri, u skladu sa zakonom.
Obrazovanje odraslih lica obavljaju škole i drugi organizatori obrazovanja, u skladu sa zakonom.
Smještaj, ishranu i vaspitanje učenika koji se obrazuju van mjesta prebivališta obezbjeđuju domovi učenika.
III NACIONALNI SAVJET
Savjet
(Brisan)

Član 28
Osnivanje Nacionalnog savjeta

Član 29
Radi odlučivanja o stručnim pitanjima i za stručnu pomoć u postupku donošenja odluka i pripreme propisa iz
oblasti obrazovanja i vaspitanja Vlada osniva Nacionalni savjet.
Nacionalni savjet se bira na period od četiri godine.
Nacionalni savjet donosi odluke većinom glasova od ukupnog broja članova.
Sredstva za rad Nacionalnog savjeta obezbjeđuju se iz budžeta Crne Gore.
Članovi Nacionalnog savjeta imaju pravo na naknadu za rad u skladu sa odlukom o osnivanju.
Aktom o osnivanju Nacionalnog savjeta utvrđuje se bliži sastav, broj članova, način rada i donošenja odluka i
druga pitanja od značaja za rad Savjeta.

Radna tijela Nacionalnog savjeta
Član 30
Radi razmatranja pitanja iz svoje nadležnosti, Nacionalni savjet obrazuje stalna i privremena radna tijela.
Stalna radna tijela su:
1) Odbor za opšte obrazovanje;
2) Odbor za stručno obrazovanje;
3) Odbor za obrazovanje odraslih.
Privremena radna tijela su: komisije, ekspertske grupe i druga radna tijela.
Administrativno-tehničke poslove za potrebe Nacionalnog savjeta obavlja Zavod za školstvo.
Izuzetno od stava 4 ovog člana, administrativno-tehničke poslove koji se odnose na stručno obrazovanje i
obrazovanje odraslih za potrebe Nacionalnog savjeta obavlja Centar.
Aktom o obrazovanju radnih tijela iz st. 2 i 3 ovog člana utvrđuju se poslovi i zadaci, sastav i način njihovog rada.
Poslovnik o radu
Član 31
Organizacija i način rada Nacionalnog savjeta bliže se uređuju poslovnikom o radu.
Sastav Nacionalnog savjeta
Član 31a
Članove Nacionalnog savjeta predlažu:
1) jednu trećinu - Ministarstvo i Zavod za školstvo iz reda nastavnika iz oblasti predškolskog vaspitanja i
obrazovanja, osnovnog obrazovanja i vaspitanja, srednjeg opšteg i stručnog obrazovanja, obrazovanja odraslih,
domova učenika i studenata i predstavnika manjinskih naroda i drugih manjinskih nacionalnih zajednica;
2) jednu trećinu - ustanove visokog obrazovanja za obrazovanje nastavnika iz reda nastavnika sa akademskim
zvanjem i naučnih radnika;
3) jednu trećinu - reprezentativno udruženje poslodavaca, Centar, Zavod za zapošljavanje Crne Gore,
reprezentativni sindikat prosvjetnih radnika, profesionalna strukovna udruženja nastavnika i učenički parlament.
Nadležnost Nacionalnog savjeta
Član 31b
Nacionalni savjet:
1) donosi:
- obrazovni program za obrazovanje djece sa posebnim obrazovnim potrebama;
- vaspitni program za domove učenika;
- prilagođene obrazovne programe za obrazovanje odraslih;
- ispitne kataloge za provjeru nacionalne stručne kvalifikacije;
- standarde za pripremu udžbenika za predškolsko vaspitanje i obrazovanje, osnovno obrazovanje i vaspitanje,
srednje opšte i stručno obrazovanje i za djecu sa posebnim obrazovnim potrebama;
- program stručnog osposobljavanja i usavršavanja direktora ustanova;
- program rada stručnih saradnika;
- uputstvo za izradu obrazovnog programa;
- uputstvo za prilagođavanje obrazovnog programa za sticanje nivoa obrazovanja odraslih;
2) utvrđuje:
- posebni dio obrazovnog programa za predškolsko vaspitanje i obrazovanje, osnovno obrazovanje i vaspitanje i
srednje opšte i stručno obrazovanje;
- jednako vrijedni obrazovni standard u obrazovnim područjima (struke) i u obrazovnim programima organizatora
obrazovanja;
- punovažnost i jednaku vrijednost obrazovnih programa privatnih ustanova iz oblasti predškolskog vaspitanja i
obrazovanja, osnovnog obrazovanja i vaspitanja, srednjeg opšteg i stručnog obrazovanja i obrazovanja odraslih sa
odgovarajućim javno važećim obrazovnim programima;
3) predlaže:
- opšti dio obrazovnog programa za osnovno obrazovanje i vaspitanje i srednje opšte i stručno obrazovanje;
- posebne programe osposobljavanja, prekvalifikacije, dokvalifikacije, usavršavanja i specijalizacije zaposlenih i
nezaposlenih lica;
- standarde školskog prostora, nastavnih sredstava i opreme za rad ustanova u kojima se ostvaruje predškolsko
vaspitanje i obrazovanje, osnovno obrazovanje i vaspitanje i srednje opšte i stručno obrazovanje;
- profil nivoa obrazovanja za nastavnike za osnovno obrazovanje i vaspitanje;
- listu obaveznih izbornih predmeta za osnovnu školu i gimnaziju;
4) odobrava:
- udžbenike i nastavna sredstva za predškolsko vaspitanje i obrazovanje, osnovno obrazovanje i vaspitanje,

srednje opšte i stručno obrazovanje i za djecu sa posebnim obrazovnim potrebama;
5) daje mišljenje o:
- opštim pitanjima obrazovanja i vaspitanja;
- usklađenosti standarda kvalifikacije i obrazovnog programa;
- kompatibilnosti obrazovnog sistema sa obrazovnim sistemima u razvijenim demokratskim zemljama;
- stanju i razvoju obrazovanja i vaspitanja;
6) daje uputstva za izvođenje prilagođenih obrazovnih programa;
7) obavlja i druge poslove u skladu sa zakonom i aktom o osnivanju Nacionalnog savjeta.
Sastav Savjeta za opšte obrazovanje
(Brisani).

Član 32. do 37.
IV EKSTERNO UTVRĐIVANJE I OBEZBJEĐIVANJE KVALITETA
Zavod za školstvo

Član 38
Zavod za školstvo utvrđuje i obezbjeđuje kvalitet obrazovno-vaspitnog rada u ustanovama i obavlja razvojne,
savjetodavne, istraživačke i stručne poslove iz oblasti: predškolskog vaspitanja i obrazovanja, osnovnog obrazovanja
i vaspitanja, srednjeg opšteg obrazovanja, opšteg obrazovanja u stručnom obrazovanju, obrazovanja i vaspitanja
djece sa posebnim potrebama i vaspitanja u domovima učenika.
Zavod za školstvo je organ uprave.
Centar za stručno obrazovanje
Član 39
Razvojne, savjetodavne, istraživačke, stručne poslove i utvrđivanje i obezbjeđivanje kvaliteta obrazovno-vaspitnog
rada iz oblasti stručnog obrazovanja i obrazovanja odraslih obavlja Centar.
Centar iz stava 1 ovog člana, kao javnu ustanovu, osniva Vlada.
Aktom o osnivanju Centra uređuju se: organi Centra, nadležnost, sastav, mandat i druga pitanja od značaja za rad
Centra.
Nadležnost Zavoda za školstvo
Član 40
Zavod za školstvo u oblastima predškolskog vaspitanja i obrazovanja, osnovnog obrazovanja i vaspitanja,
srednjeg opšteg obrazovanja, opšteg obrazovanja u stručnom obrazovanju, obrazovanja i vaspitanja djece sa
posebnim potrebama i vaspitanja u domovima učenika:
1) u saradnji sa ustanovom, utvrđuje kvalitet realizacije standarda obrazovno-vaspitnog rada u ustanovama;
2) u saradnji sa ustanovom, radi na unapređivanju obrazovno-vaspitnog rada u ustanovama;
3) obavlja stručne poslove praćenja, analize i razvoja obrazovnog sistema;
4) obavlja pripremu stručnih zadataka o pitanjima o kojima odlučuju Nacionalni savjet i Ministarstvo;
5) priprema obrazovno-vaspitne i pedagoško-metodske standarde udžbenika i priručnika za srednje opšte
obrazovanje i za opšteobrazovne predmete u stručnom obrazovanju;
6) obavlja stručne poslove u pripremi: obrazovnih programa, kataloga i standarda znanja, normativa i standarda
nastavnih sredstava i opreme;
7) obavlja istraživanje;
8) obavlja savjetodavni rad;
9) organizuje stručno usavršavanje nastavnika i obuku direktora;
10) predlaže mjere za razvoj pojedinih nivoa obrazovanja, novih nastavnih tehnologija i njihove primjene;
11) prati eksperimente;
12) obavlja i druge poslove, u skladu sa zakonom i aktom o osnivanju Zavoda.
Sadržaj, oblike i način utvrđivanja kvaliteta obrazovno-vaspitnog rada u ustanovama propisuje Ministarstvo, na
predlog Nacionalnog savjeta.
Nadležnost Centra
Član 41
Centar u oblasti stručnog obrazovanja i obrazovanja odraslih:
1) obavlja stručne poslove praćenja, analize i razvoja obrazovnog sistema;
2) u saradnji sa ustanovom, radi na unapređivanju obrazovno-vaspitnog rada i utvrđuje kvalitet realizacije
standarda obrazovno-vaspitnog rada;
3) obavlja pripremu stručnih zadataka o pitanjima o kojima odlučuju Nacionalni savjet i Ministarstvo;

4) obavlja stručne poslove u pripremi: obrazovnih programa, kataloga i standarda znanja, standarda zanimanja,
normativa i standarda nastavnih sredstava i opreme;
5) obavlja istraživanja;
6) obavlja savjetodavni rad u ustanovama u oblasti stručnog obrazovanja i obrazovanja odraslih i institucijama
povezanim sa vaspitanjem i obrazovanjem;
7) priprema obrazovno-vaspitne i pedagoško-metodske standarde udžbenika i priručnika za stručne predmete u
stručnom obrazovanju;
8) priprema profesionalne standarde za nastavno i vaspitno osoblje;
9) organizuje stručno usavršavanje nastavnika i obuku direktora;
10) predlaže mjere za razvoj i uvođenje novih nastavnih tehnologija i njihove primjene;
11) prati eksperimente;
12) obavlja i druge poslove, u skladu sa zakonom i aktom o osnivanju Centra.
Ispitni centar
Član 41a
Eksternu provjeru postignutog standarda znanja i vještina učenika, odnosno polaznika obavlja Ispitni centar.
Ispitni centar iz stava 1 ovog člana, kao javnu ustanovu, osniva Vlada.
Nadležnosti Ispitnog centra
Član 41b
Ispitni centar:
1) priprema zadatke, organizuje i izvodi ispite, u skladu sa zakonom;
2) osposobljava ustanove za pripremu izvođenja eksternih ispita;
3) savjetuje i pruža usluge za eksternu provjeru znanja;
4) istražuje i razvija eksternu provjeru znanja učenika i polaznika;
5) vrši međunarodnu uporedivost kvaliteta obrazovnog sistema;
5a) realizuje međunarodna testiranja;
5b) organizuje državna takmičenja učenika;
6) obavlja i druge poslove, u skladu sa zakonom i aktom o osnivanju.
V OBRAZOVNO-VASPITNE USTANOVE
Mreža ustanova
Član 42
Javne ustanove osnivaju se u skladu sa mrežom ustanova.
Mrežu ustanova donosi Vlada, na osnovu mjerila i kriterijuma.
Mjerila i kriterijumi za utvrđivanje mreže ustanova su:
1) broj i uzrast djece na određenom području;
2) specifičnost područja;
3) razvojne specifičnosti područja;
4) obezbjeđivanje jednakih uslova za sticanje obrazovanja;
5) finansijske mogućnosti Crne Gore.
Osnivanje
Član 43
Osnivač javne ustanove može biti Država, odnosno opština, glavni grad ili prestonica (u daljem tekstu: opština).
Privatnu ustanovu može da osnuje domaće i strano pravno ili fizičko lice.
Gimnaziju, kao javnu ustanovu, može osnovati Država ili glavni grad, odnosno prestonica.
Privatno-javno partnerstvo
Član 43a
Ustanova se može osnovati po modelu privatno-javnog partnerstva za oblast obrazovanja.
Aktom o osnivanju ustanove iz stava 1 ovog člana uređuje se način rukovođenja i upravljanja ustanovom.
Donošenje odluke
Član 44
Akt o osnivanju i ukidanju ustanove donosi osnivač.
Akt o osnivanju i ukidanju javne ustanove donosi Vlada, odnosno nadležni organ opštine.

Sadržaj akta o osnivanju
Član 45
Aktom o osnivanju ustanove utvrđuje se, naročito:
1) naziv, odnosno ime i sjedište, odnosno prebivalište osnivača;
2) naziv i sjedište ustanove;
3) djelatnost ustanove;
4) sredstva za osnivanje i početak rada ustanove i način njihovog obezbjeđivanja;
5) privremeni organi rukovođenja i upravljanja;
6) rok za donošenje statuta;
7) druga pitanja od značaja za osnivanje i rad ustanove.
Uslovi za osnivanje
Član 46
Ustanova se može osnovati, ako:
1) ima dovoljan broj djece, učenika odnosno polaznika;
2) je donesen, odnosno odobren obrazovni program u skladu sa ovim zakonom ili je donijet program obrazovanja,
ili je odobren inostrani obrazovni program;
3) je obezbijeđen vaspitni, odnosno nastavni i drugi stručni kadar, u skladu sa posebnim propisom;
4) je obezbijeđen odgovarajući prostor, nastavna sredstva, oprema i drugo, u skladu sa normativima i
standardima;
5) su obezbijeđena sredstva za osnivanje i rad;
6) su obezbijeđeni higijensko-tehnički uslovi, u skladu sa posebnim propisima.
Bliže uslove iz stava 1 tač. 1 i 4 ovog člana, kao i standarde za prostor i opremu propisuje Ministarstvo, na predlog
Nacionalnog savjeta.
Finansijske garancije
Član 46a
Osnivač privatne ustanove je dužan da, pored dokaza o ispunjenosti uslova iz člana 46 ovog zakona, podnese i
dokaz o uplaćenom osnivačkom ulogu oročenom na tri godine na račun poslovne banke ili garanciju poslovne banke
da su obezbijeđena finansijska sredstva u visini potrebnih sredstava za realizaciju obrazovnog programa.
Dokaz o uplaćenom osnivačkom ulogu ili garancija poslovne banke iz stava 1 ovog člana aktiviraće se u slučaju
da osnivač donese odluku o ukidanju ili prestanku rada ustanove prije završetka obrazovanja učenika po obrazovnom
programu, na zahtjev organa državne uprave nadležnog za poslove budžeta.
Sredstva iz stava 2 ovog člana koristiće se za završetak započetog obrazovanja učenika.
Područne ustanove
Član 47
Ustanova može van sjedišta imati područnu ustanovu, odnosno vaspitnu jedinicu.
Organizovanje područne ustanove
Član 48
Odluku o organizovanju područne ustanove, odnosno vaspitne jedinice privatne ustanove donosi osnivač.
Odluku o organizovanju područne ustanove, odnosno vaspitne jedinice javne ustanove donosi Ministarstvo.
Vježbaonice
Član 48a
Ustanove koje ispunjavaju potrebne kadrovske, pedagoške i materijalne uslove mogu biti organizovane kao
vježbaonice, u kojima se usavršavaju zaposleni nastavnici škole, odnosno obavlja pedagoško-metodička praksa
studenata fakulteta za obrazovanje nastavnika.
Odluku o određivanju škole za vježbaonice donosi Ministarstvo, na predlog fakulteta za obrazovanje nastavnika.
Međusobni odnosi fakulteta za obrazovanje nastavnika i vježbaonice uređuju se ugovorom.
Licenciranje ustanova
Član 49
Osnivač ustanove je dužan da prije početka rada podnese Ministarstvu zahtjev za licenciranje ustanove.
Uz zahtjev za licenciranje ustanove, osnivač podnosi akt o osnivanju i dokaze o ispunjenosti uslova iz čl. 46 i 46a
ovog zakona.

Zahtjev za licenciranje podnosi se i kada ustanova vrši statusne promjene, mijenja sjedište, odnosno objekat,
organizuje područnu ustanovu ili uvodi nove obrazovne programe.
Druga djelatnost ustanove
Član 49a
Ustanova koja ima rješenje o licenci može da obavlja i drugu djelatnost koja je u funkciji obrazovanja i vaspitanja
pod uslovom da se ne ometa obrazovno-vaspitna djelatnost ustanove.
Druga djelatnost ustanove iz stava 1 ovog člana može da bude davanje usluga, proizvodnja, prodaja i druga
djelatnost kojom se unaprjeđuje ili doprinosi racionalnijem i kvalitetnijem obrazovno-vaspitnom radu.
Odluku o drugoj djelatnosti donosi organ upravljanja ustanove, uz saglasnost Ministarstva.
Odluka o drugoj djelatnosti javne ustanove sadrži i plan prihoda i plan korišćenja ostvarenih sredstava za
unaprjeđivanje obrazovno-vaspitnog rada ustanova, u skladu sa posebnim propisima koji uređuju ovu oblast.
Početak rada
Član 50
Ustanova može početi sa radom kada Ministarstvo utvrdi da ustanova ispunjava uslove za osnivanje i donese
rješenje o licenciranju.
Rješenje o licenciranju ustanove objavljuje se u "Službenom listu Crne Gore".
Odobrenje za obavljanje djelatnosti
Član 51
Ustanova sa sjedištem van Crne Gore može da obavlja djelatnost u Crnoj Gori, na osnovu odobrenja Ministarstva.
Na rad ustanova iz stava 1 ovog člana primjenjuju se propisi Crne Gore.
Registar
Član 52
Ministarstvo vodi registar licenciranih ustanova.
Način vođenja registra iz stava 1 ovog člana i postupak licenciranja ustanova bliže se uređuje propisom
Ministarstva.
Centralni registar
Član 53
Ustanova, nakon dobijanja rješenja o licenciranju, upisuje se u Centralni registar privrednih subjekata.
Upisom u registar iz stava 1 ovog člana ustanova stiče svojstvo pravnog lica.
Zabrana rada
Član 54
Kada nadležna inspekcija utvrdi da ustanova ne ispunjava uslove ili ne obavlja djelatnost u skladu sa zakonom,
privremeno će zabraniti rad ustanove i odrediće rok u kome ustanova i osnivač moraju otkloniti utvrđene nedostatke.
Ako se u roku iz stava 1 ovog člana ne otklone nedostaci, Ministarstvo će zabraniti rad ustanove i obavijestiti o
tome osnivača.
Ustanova i osnivač, u slučaju zabrane rada iz stava 2 ovog člana, dužni su da djeci, učenicima, odnosno
polaznicima, omoguće nastavak započetog obrazovanja i vaspitanja u drugoj odgovarajućoj ustanovi.
Prestanak rada ustanove
Član 55
Ustanova prestaje sa radom u slučaju, ako:
1) ne postoji potreba za njenim postojanjem;
2) ne ispunjava propisane uslove za obavljanje djelatnosti;
3) ne obavlja djelatnost za koju je osnovana.
Osnivač je dužan da, u slučaju iz stava 1 tačka 1 ovog člana, najmanje jednu godinu prije prestanka rada
ustanove, najavi njen prestanak rada.
Način prestanka rada
Član 56

Ustanova može prestati sa radom odjednom, ili postupno.
Aktom o prestanku rada ustanove utvrđuje se dan prestanka rada ustanove.
Ustanova prestaje sa radom, po pravilu, na kraju školske godine.
Osnivač ustanove koja prestaje sa radom odjednom, dužan je da djeci, učenicima, odnosno polaznicima omogući
završetak započetog obrazovno-vaspitnog programa (obrazovanja).
Odluka o prestanku rada ustanove objavljuje se u "Službenom listu Crne Gore".
Statusne promjene
Član 57
Ustanova može vršiti statusne promjene.
Odluku o statusnoj promjeni ustanove donosi osnivač.
Statusne promjene ustanove ne mogu se vršiti u toku nastavne godine.
Na statusne promjene ustanove shodno se primjenjuju odredbe ovog zakona kojima se uređuje osnivanje i rad
ustanove.
Promjena naziva i sjedišta
Član 58
Ustanova može promijeniti naziv i sjedište.
Odluku o promjeni naziva i sjedišta javne ustanove donosi Ministarstvo.
Naziv privatne ustanove mora sadržati i oznaku da je ustanova privatna.
Zaštita naziva ustanove
Član 58a
Organizacije (pravna lica) koje nijesu licencirane i upisane u registar licenciranih ustanova Ministarstva ne mogu u
svom nazivu koristiti naziv za ustanove iz člana 3 ovog zakona.
Statut ustanove
Član 59
Ustanova ima statut.
Statut ustanove sadrži naročito:
1) naziv i sjedište ustanove;
2) zastupanje i predstavljanje;
3) način i postupak odlučivanja organa upravljanja;
4) zadatke i djelokrug rada stručnih organa ustanove;
5) uslove za razrješenje pomoćnika direktora;
6) organizaciju i ostvarivanje obrazovno-vaspitnog rada, odnosno godišnjeg programa rada ustanove;
7) način vođenja pedagoške evidencije;
8) način upotrebe i čuvanja pečata i štambilja;
9) ostvarivanje saradnje roditelja, djece i ustanove;
10) način donošenja akata ustanove;
11) zaštitu životne sredine;
12) ostvarivanje javne i kulturne djelatnosti ustanove;
13) način ostvarivanja javnosti rada;
14) druga pitanja od značaja za rad ustanove.
Saglasnost na akte ustanove
Član 60
Unutrašnja organizacija i sistematizacija radnih mjesta ustanove uređuju se posebnim aktom ustanove.
Na statut i akt o unutrašnjoj organizaciji i sistematizaciji radnih mjesta javne ustanove saglasnost daje
Ministarstvo.
Vrijeme organizovanja nastave
Član 61
Školska i nastavna godina počinju, po pravilu, 1. septembra.
Školski kalendar
Član 62

Obrazovno-vaspitni rad (nastavna godina) obuhvata dva polugodišta, odnosno četiri klasifikaciona perioda.
Početak nastavne godine, vrijeme organizovanja obrazovno-vaspitnog rada i klasifikacioni periodi u toku nastavne
godine utvrđuje se školskim kalendarom koji, na početku školske godine, donosi ministar nadležan za poslove
prosvjete (u daljem tekstu: ministar).
Trajanje nastavne godine
Član 63
Nastavna godina traje najmanje 180 radnih dana, odnosno 220 radnih dana sa praktičnim obrazovanjem, a za
učenike završnog razreda 165 radnih dana.
Ako se, u trajanju utvrđenom u stavu 1 ovog člana, ne ostvari broj nastavnih časova iz pojedinih predmeta
utvrđenih obrazovnim programom, nastavna godina se produžava dok se ne ostvari utvrđeni broj časova, ali ne više
od 10 radnih dana.
Prekid obrazovno-vaspitnog rada
Član 64
Obrazovno-vaspitni rad u ustanovi se može prekinuti samo u naročito opravdanim slučajevima (epidemija,
elementarna nepogoda i sl.).
Za prekid rada ustanove u slučaju epidemije potrebno je pribaviti mišljenje nadležne zdravstvene ustanove.
Odluku o prekidu obrazovno-vaspitnog rada u slučajevima iz stava 1 ovog člana, u trajanju do pet dana, donosi
direktor ustanove, a preko pet dana Ministarstvo, a za privatnu ustanovu osnivač.
VI OBAVLJANJE OBRAZOVNO-VASPITNE DJELATNOSTI NA OSNOVU KONCESIJE
Koncesionari
Član 65
Za izvođenje javno važećeg obrazovnog programa može se dodijeliti koncesija privatnoj ustanovi, domaćem ili
stranom pravnom i fizičkom licu koje ispunjava uslove za obavljanje obrazovanja i vaspitanja propisane zakonom.
Dodjela koncesije
Član 66
Ukoliko nije moguće obezbijediti predškolsko vaspitanje i obrazovanje i osnovno obrazovanje i vaspitanje u javnim
ustanovama, u skladu sa normativima i standardima, ministarstvo je obavezno da raspiše oglas za dodjelu koncesije.
Primjena posebnog zakona
Član 67
Na obavljanje obrazovno-vaspitne djelatnosti na osnovu koncesije primjenjuju se odredbe Zakona o koncesijama,
ako ovim zakonom nije drukčije određeno.
Ugovor o koncesiji
(Brisani).

Član 68 do 70
Shodna primjena

Član 71
Na rad koncesionara shodno se primjenjuju propisi kojima se uređuje rad javne ustanove.
VII UPRAVLJANJE USTANOVOM
Školski, odnosno upravni odbor
Član 72
Ustanovom upravlja školski odbor.
Izuzetno od stava 1 ovog člana, ustanovom iz oblasti predškolskog vaspitanja i obrazovanja, višeg stručnog
obrazovanja, domom učenika, domom učenika i studenata, odnosno domom studenata i organizacijom za
obrazovanje odraslih upravlja upravni odbor.
Broj članova školskog, odnosno upravnog odbora javne ustanove ne može biti manji od pet, niti veći od sedam
članova.
Struktura školskog, odnosno upravnog odbora

Član 73
Školski, odnosno upravni odbor ustanova iz oblasti predškolskog vaspitanja i obrazovanja, osnovnog obrazovanja
i vaspitanja, srednjeg opšteg obrazovanja i obrazovanja djece sa posebnim obrazovnim potrebama čine: tri
predstavnika Ministarstva, odnosno tri predstavnika opštine za ustanove čiji je osnivač opština, jedan predstavnik
zaposlenih i jedan predstavnik roditelja.
Školski, odnosno upravni odbor ustanova iz oblasti stručnog obrazovanja čine: jedan predstavnik zaposlenih, četiri
predstavnika Ministarstva, odnosno četiri predstavnika opštine za ustanove čiji je osnivač opština, jedan predstavnik
socijalnih partnera i jedan predstavnik roditelja.
Izuzetno od stava 2 ovog člana, upravni odbor više stručne škole čine: dva predstavnika zaposlenih, četiri
predstavnika Ministarstva i jedan predstavnik socijalnih partnera.
Upravni odbor domova učenika, domova studenata i domova učenika i studenata čine: tri predstavnika
Ministarstva, odnosno tri predstavnika opštine za ustanove čiji je osnivač opština, jedan predstavnik zaposlenih i
jedan predstavnik korisnika usluga (stanara).
Školski, odnosno upravni odbor mješovitih srednjih škola i obrazovnih centara čine: dva predstavnika zaposlenih,
četiri predstavnika Ministarstva, odnosno četiri predstavnika opštine za ustanove čiji je osnivač opština i jedan
predstavnik socijalnih partnera.
Upravni odbor ustanova za obrazovanje odraslih čine: tri predstavnika Ministarstva, odnosno opštine za ustanove
čiji je osnivač opština i po jedan predstavnik zaposlenih i socijalnih partnera.
Predstavnike Ministarstva bira i razrješava ministar.
Predstavnike zaposlenih bira nastavničko, odnosno stručno vijeće tajnim glasanjem.
Predstavnike roditelja bira savjet roditelja tajnim glasanjem.
Sjednicama školskog, odnosno upravnog odbora može prisustvovati predstavnik učeničkog parlamenta, odnosno
polaznika i predstavnik studenata.
Način izbora i razrješenja članova upravnog odbora iz reda zaposlenih u domu učenika, domu studenata, domu
učenika i studenata i ustanovama za obrazovanje odraslih utvrđuje se statutom ustanove.
Odredbe ovog člana ne odnose se na privatnu ustanovu.
Mandat
Član 74
Članovi školskog, odnosno upravnog odbora biraju se na četiri godine osim predstavnika roditelja koji se biraju na
dvije godine.
Školski, odnosno upravni odbor konstituiše se na prvoj sjednici, koju saziva direktor ustanove.
Postupak za konstituisanje školskog, odnosno upravnog odbora pokreće se najkasnije dva mjeseca prije isteka
mandata školskog, odnosno upravnog odbora.
Ako se školski, odnosno upravni odbor javne ustanove ne konstituiše u roku od 30 dana nakon isteka mandata,
ministar, na predlog direktora ili nadležne inspekcije, može imenovati školski, odnosno upravni odbor, ali najduže na
period do šest mjeseci.
Predsjednik i članovi školskog, odnosno upravnog odbora obavljaju poslove iz svoje nadležnosti bez naknade.
Privremeni školski odbor
Član 75
Ako se školski, odnosno upravni odbor javne ustanove ne sastaje ili ne vrši svoju funkciju, ministar, na predlog
direktora ili nadležne inspekcije, može raspustiti školski, odnosno upravni odbor i odrediti rok za konstituisanje novog.
Ako se u roku iz stava 1 ovog člana ne konstituiše novi školski, odnosno upravni odbor, ministar može imenovati
školski, odnosno upravni odbor, ali najduže za period do šest mjeseci.
Nadležnost
Član 76
Školski, odnosno upravni odbor ustanove:
1) usvaja program razvoja;
2) usvaja godišnji plan rada i izvještaj o njegovoj realizaciji (ostvarivanju);
3) razmatra programe i rezultate vannastavnih aktivnosti;
3a) donosi odluku o organizovanju školskog sportskog društva, odnosno kluba;
4) donosi statut, akt o unutrašnjoj organizaciji i sistematizaciji radnih mjesta i druga opšta akta;
5) donosi godišnji finansijski plan;
6) usvaja periodični i godišnji račun;
7) predlaže promjenu naziva i sjedišta ustanove;
8) rješava, kao drugostepeni organ, o pravima učenika, odnosno korisnika usluga, u skladu sa zakonom;
9) obavlja druge poslove, u skladu sa zakonom i statutom.
Školski, odnosno upravni odbor odlučuje većinom glasova ukupnog broja članova, ako statutom ustanove nije

predviđeno da o pojedinim pitanjima odlučuje druga većina.
Članovi školskog, odnosno upravnog odbora su dužni da zastupaju interese i stavove organa koji su ih izabrali.
VIII RUKOVOĐENJE
Direktor
Član 77

Ustanovom rukovodi direktor.
Direktor ustanove je i pedagoški rukovodilac.

Uslovi
Član 78
Za direktora predškolske ustanove, osnovne škole i obrazovnog centra, može biti izabrano lice koje:
1) ispunjava uslove za nastavnika ili stručnog saradnika (pedagog, psiholog ili defektolog) u skladu sa zakonom;
2) ima položen stručni ispit za rad u obrazovno-vaspitnim ustanovama;
3) ima pet godina radnog iskustva na poslovima obrazovanja i vaspitanja.
Za direktora gimnazije, stručne škole, resursnog centra, odnosno organizatora obrazovanja odraslih može biti
izabrano lice koje ima:
1) sedmi nivo nacionalnog okvira kvalifikacija;
2) položen stručni ispit za rad u obrazovno-vaspitnim ustanovama;
3) pet godina radnog iskustva na poslovima obrazovanja i vaspitanja.
Za direktora doma učenika, doma studenata, odnosno doma učenika i studenata može biti izabrano lice koje ima:
1) sedmi nivo nacionalnog okvira kvalifikacija;
2) položen odgovarajući stručni ispit;
3) pet godina radnog iskustva.
Mandat direktora
Član 78a
Direktor javne ustanove bira se na period od četiri godine.
Direktoru javne ustanove miruje radni odnos za vrijeme prvog mandata na radnom mjestu sa koga je izabran.
Obuka direktora
Član 79
Lice izabrano za direktora dužno je da završi odgovarajući oblik osposobljavanja i usavršavanja za direktora
ustanove.
Osposobljavanje i usavršavanje iz stava 1 ovog člana organizuje Zavod za školstvo i Centar.
Izbor i razrješenje direktora
Član 80
Direktor javne ustanove bira se na osnovu javnog konkursa i podnesenog programa razvoja javne ustanove.
Konkurs za izbor direktora raspisuje školski, odnosno upravni odbor dva mjeseca prije isteka mandata direktora.
Kandidat za direktora je dužan da, uz prijavu na konkurs, priloži i program razvoja javne ustanove.
Program razvoja javne ustanove podnosi kandidat za direktora na osnovu izvještaja o evaluaciji i samoevaluaciji
obrazovno-vaspitnog rada javne ustanove.
Direktora privatne ustanove bira i razrješava osnivač.
Direktora javne ustanove bira i razrješava ministar.
Javna ustanova dostavlja kompletnu dokumentaciju ministru, u roku od sedam dana od dana završetka konkursa.
Vršilac dužnosti direktora
Član 81
Ako direktoru javne ustanove prestane dužnost, a na konkursu se ne izabere direktor, ministar imenuje vršioca
dužnosti direktora najduže na period do šest mjeseci.
Vršiocu dužnosti direktora javne ustanove miruje radni odnos na poslovima sa kojih je imenovan.
Nadležnosti direktora
Direktor ustanove:
1) planira, organizuje i rukovodi radom ustanove;

Član 82

2) organizuje racionalno i efikasno izvođenje obrazovnog programa;
3) obezbjeđuje jednakost učenika u ostvarivanju prava na obrazovanje i vaspitanje, u skladu sa njihovim
sposobnostima;
4) priprema predlog godišnjeg plana rada i odgovoran je za njegovo sprovođenje;
5) rukovodi radom nastavničkog, odnosno stručnog vijeća;
6) vrši izbor nastavnika, stručnih saradnika i drugih zaposlenih u ustanovi;
7) predlaže akt o organizaciji i sistematizaciji radnih mjesta;
8) vrši stručno-pedagoški nadzor;
9) odlučuje o pravima i obavezama zaposlenih, u skladu sa zakonom;
10) podstiče stručno obrazovanje i usavršavanje nastavnika i predlaže njihovo napredovanje;
11) donosi plan unapređenja kvaliteta obrazovno-vaspitnog rada ustanove;
12) zastupa i predstavlja ustanovu i odgovoran je za zakonitost rada ustanove;
13) sarađuje sa roditeljima i sredinom;
14) obrazuje komisije za provjeru znanja učenika u toku trajanja nastave, na zahtjev učenika, roditelja ili staratelja;
15) obavlja druge poslove, u skladu sa zakonom i statutom ustanove.
Direktor je dužan obrazovati Komisiju iz stava 1 tačke 14 ovog člana u roku od 24 časa od podnošenja zahtjeva za
provjeru znanja učenika.
Zahtjevom za provjeru znanja učenika može se tražiti izuzeće predmetnog nastavnika iz Komisije.
U sastavu Komisije mora biti najmanje jedan član koji ne radi u toj ustanovi.
Ocjena Komisije je konačna.
Direktor ustanove podnosi školskom, odnosno upravnom odboru izvještaj o radu, prema potrebi, a najmanje
jedanput godišnje.
Prestanak dužnosti direktora
Dužnost direktora ustanove prestaje:
1) istekom mandata;
2) na lični zahtjev;
3) razrješenjem;
4) prestankom radnog odnosa.

Član 82a

Zamjenjivanje direktora
Član 82b
Direktora javne ustanove u slučaju privremene spriječenosti zamjenjuje zaposleni u ustanovi kojeg odredi direktor.
Ukoliko direktor nije u mogućnosti da odredi zaposlenog koji ga zamjenjuje, određuje ga školski odnosno upravni
odbor.
Uslovi za razrješenje
Član 83
Direktor javne ustanove može se, pored slučajeva propisanih zakonom, razriješiti, ako:
1) ne realizuje program razvoja ustanove;
2) ne preduzima mjere prema zaposlenom koji ne izvršava radne zadatke, odnosno vrši povredu radne obaveze,
ili zloupotrebljava svoj položaj;
3) utvrdi da ustanova ne realizuje godišnji plan rada;
4) ne izvršava radne zadatke, odnosno vrši povredu radne obaveze;
5) zloupotrebljava svoj položaj;
6) izabere nastavnika ili saradnika suprotno zakonu;
6a) zaposli novog nastavnika, a prije toga nije, u skladu sa članom 109 ovog zakona, sporazumno preuzeo
nastavnika iz druge ustanove koji ispunjava uslove tog radnog mjesta;
8) se u ustanovi ne vodi propisana evidencija;
9) ustanova ne obezbjeđuje javnost rada;
10) ne donese rješenje o poništenju ispita, u skladu sa zakonom;
11) ne izvrši rješenje inspekcijskog organa;
12) ne donese plan unapređenja kvaliteta vaspitno-obrazovnog rada ustanove;
13) je zbog sprovođenja akata koje je donio nastala veća šteta za ustanovu, zaposlene i korisnike usluga;
14) dozvoli političko organizovanje i djelovanje ili religijsko djelovanje u ustanovi javnog obrazovanja;
14a) nije obezbijedio blagovremen i tačan unos podataka u Informacioni sistem obrazovanja Crne Gore (MEIS);
15) u drugim slučajevima utvrđenim zakonom i statutom ustanove.
Prava iz radnog odnosa

Član 84
Direktor javne ustanove koji po isteku drugog mandata na koji je izabran ne bude ponovo biran, raspoređuje se na
radno mjesto koje odgovara njegovom nivou obrazovanja, a ako takvog mjesta nema, ostvaruje prava kao zaposleni
za čijim radom je prestala potreba, u skladu sa zakonom.
Pravo iz stava 1 ovog člana ostvaruje i pomoćnik direktora koji po isteku mandata ne bude ponovo biran.
Direktor javne ustanove, odnosno pomoćnik direktora koji je razriješen u skladu sa ovim zakonom može se
rasporediti na radno mjesto koje odgovara njegovom nivou obrazovanja, a ako takvog mjesta nema, prestaje mu
radni odnos.
Pomoćnik direktora
Član 85
Javna ustanova koja ima više od 600 učenika, odnosno djece može imati pomoćnika direktora.
Pomoćnik direktora ustanove pomaže direktoru u organizovanju obrazovno-vaspitnog rada.
Poslovi i zadaci pomoćnika direktora bliže se utvrđuju statutom ustanove.
Uslovi za izbor pomoćnika direktora
Član 86
Za pomoćnika direktora ustanove može biti izabrano lice koje ispunjava uslove za direktora.
Pomoćnika direktora ustanove bira i razrješava direktor.
Pomoćnik direktora ustanove bira se na period od četiri godine.
Pomoćniku direktora javne ustanove miruje radni odnos za vrijeme prvog mandata na radnom mjestu sa koga je
izabran.
IX STRUČNI ORGANI
Vrste stručnih organa
Član 87
U ustanovi se obrazuju stručni organi: nastavničko vijeće, odjeljenjsko vijeće, stručni aktiv nastavnika, odjeljenjski
starješina i drugi organi predviđeni statutom ustanove.
Izuzetno od stava 1 ovog člana, u ustanovi iz oblasti predškolskog vaspitanja i obrazovanja, odnosno domu
učenika se obrazuju stručni organi: stručno vijeće, stručni aktiv i drugi organi predviđeni statutom ustanove.
U mješovitoj školi se obrazuje nastavničko vijeće posebno za stručnu školu, a posebno za srednju opštu školu
(gimnaziju).
U obrazovnom centru se obrazuju nastavnička, odnosno stručna vijeća po nivoima obrazovanja.
Sastav stručnih organa
Član 88
Nastavničko vijeće sačinjavaju nastavnici, vaspitači, direktor, pomoćnici direktora i stručni saradnici.
Odjeljenjsko vijeće sačinjavaju nastavnici, vaspitači i stručni saradnici koji učestvuju u izvođenju obrazovnovaspitnog rada u odjeljenju.
Stručni aktiv nastavnika sačinjavaju nastavnici istog nastavnog predmeta ili dva, odnosno više srodnih nastavnih
predmeta.
Stručno vijeće sačinjavaju direktor, pomoćnik direktora, vaspitači, vaspitači saradnici, vaspitači defektolozi, stručni
saradnici i saradnici.
Stručni aktiv u predškolskoj ustanovi sačinjavaju, po pravilu, vaspitači, vaspitači defektolozi, vaspitači saradnici i
saradnici vaspitnih grupa djece približno istih godina starosti koji učestvuju u izvođenju određenih programa.
Nadležnosti nastavničkog, odnosno stručnog vijeća
Član 89
Nastavničko, odnosno stručno vijeće ustanove:
1) bira predstavnike zaposlenih u školski, odnosno upravni odbor;
2) utvrđuje zaključnu konačnu ocjenu na kraju nastavne godine, u skladu sa zakonom;
3) razmatra i donosi odluke o stručnim pitanjima obrazovno-vaspitnog rada;
4) predlaže uvođenje nestandardnih programa i aktivnosti;
5) daje mišljenje o godišnjem planu rada ustanove;
5a) donosi program organizacije ekskurzije učenika;
6) daje mišljenje o osavremenjivanju obrazovno-vaspitnog rada;
7) daje mišljenje o oblicima stručnog usavršavanja nastavnika i njihovom napredovanju;
8) odlučuje o vaspitnim mjerama iz svoje nadležnosti;

9) obavlja i druge poslove, u skladu sa zakonom i statutom ustanove.
Odjeljenjsko vijeće
Član 90
Odjeljenjsko vijeće razmatra obrazovno-vaspitni rad u odjeljenju, utvrđuje program rada sa nadarenim učenicima i
učenicima koji teže napreduju, utvrđuje zaključne ocjene na kraju klasifikacionih perioda, odlučuje o vaspitnim
mjerama i obavlja druge poslove, u skladu sa zakonom i statutom ustanove.
Stručni aktiv
Član 91
Stručni aktiv razmatra obrazovno-vaspitni rad po predmetima, odnosno vaspitnim grupama, daje predloge za
poboljšanje obrazovno-vaspitnog rada, razmatra primjedbe roditelja i obavlja druge poslove, u skladu sa statutom i
godišnjim planom rada ustanove.
Odjeljenjski starješina
Član 92
Odjeljenjski starješina analizira vaspitne i nastavne rezultate odjeljenja, brine se o rješavanju vaspitnih i nastavnih
problema pojedinih učenika, sarađuje sa roditeljima, izriče opomene i predlaže ostale vaspitne mjere, obavlja i druge
poslove, u skladu sa zakonom i statutom.
Odjeljenski starješina je dužan da obavijesti učenika o ocjeni utvrđenoj od strane odjeljenskog vijeća u roku od 24
časa od utvrđivanja ocjene.
Odjeljenjskog starješinu određuje nastavničko vijeće, na predlog direktora.
Nadležnost
Član 93
Nadležnost i način rada stručnih organa bliže se određuje statutom ustanove.
X SAVJET RODITELJA
Savjet roditelja
Član 94
Radi organizovanog ostvarivanja interesa roditelja, u ustanovi se obrazuje savjet roditelja.
Savjet iz stava 1 ovog člana je sastavljen od roditelja djece različitih vaspitnih grupa, odnosno od roditelja učenika
različitih razreda, koji se biraju na roditeljskom sastanku, na način i po postupku utvrđenim statutom ustanove.
Nadležnost savjeta roditelja
Član 95
Savjet roditelja:
1) bira predstavnike roditelja u školski, odnosno upravni odbor;
2) daje mišljenje o predlogu godišnjeg plana rada ustanove;
3) razmatra izvještaj o radu ustanove;
3a) učestvuje u postupku predlaganja izbornih predmeta;
3b) daje mišljenje na program organizacije ekskurzije učenika;
3c) razmatra interne i eksterne izvještaje o utvrđivanju kvaliteta obrazovno-vaspitnog rada ustanove;
4) razmatra prigovore roditelja i učenika u vezi sa obrazovno-vaspitnim radom;
5) obavlja i druge poslove, u skladu sa zakonom i statutom ustanove.
Način rada savjeta roditelja bliže se utvrđuje statutom ustanove.
XI PRAVA I DUŽNOSTI UČENIKA
Učenički parlament
Član 96
Učenici jednog odjeljenja škole obrazuju odjeljenjsku zajednicu.
Učenici svih odjeljenja škole obrazuju učenički parlament.
Ovlašćenja i način rada učeničkog parlamenta bliže se utvrđuju statutom škole.
Prava učenika
Član 97

Škola obezbjeđuje učeniku sljedeća prava:
1) da na početku školske godine dobije uputstvo koje sadrži prava i obaveze učenika;
2) na kvalitetan obrazovno-vaspitni rad (nastavu);
3) da iskaže mišljenje o radu nastavnika;
4) da traži komisijsku provjeru svoga znanja u toku trajanja nastave;
5) da podnosi prigovor na ocjenu na kraju klasifikacionog perioda, nastavne godine ili na ispitu;
5a) da učestvuje na takmičenju iz nastavnih predmeta, odnosno oblasti;
6) da učestvuje u izradi uputstva koje sadrži njegova prava i obaveze;
7) na blagovremenu i potpunu informaciju o svojim pravima i obavezama;
8) na zaštitu od svih vrsta nasilja u školi, diskriminacije, zlostavljanja i zanemarivanja;
9) na odsustvovanje iz škole, uz najavu roditelja, odnosno staratelja, u trajanju od pet radnih dana u toku nastavne
godine;
10) na učestvovanje u oblikovanju sadržaja stručnih ekskurzija i drugih oblika vaspitno-obrazovnog rada;
11) druga prava utvrđena statutom ustanove.
Predstavnici učeničkog parlamenta imaju pravo da učestvuju u radu stručnih organa škole kad se raspravlja o
pitanjima koja su od interesa za učenike (učenički standard, slobodne aktivnosti i slično).
Nivoe takmičenja, način i uslove organizovanja i pravila takmičenja, kao i sadržaj i oblik diplome koja se dodeljuje
propisuje Ministarstvo, na predlog Ispitnog centra.
Prigovor na zaključnu ocjenu
Član 97a
Učenik ili njegov roditelj, odnosno staratelj imaju pravo na prigovor zbog zaključne ocjene na kraju nastavne,
odnosno školske godine iz nastavnog predmeta ili vladanja.
Prigovor se podnosi nastavničkom vijeću u roku od dva dana od dana prijema svjedočanstva, odnosno
obavještenja o postignutom uspjehu.
Po prigovoru na ocjenu nastavničko vijeće, u roku od tri dana od dana prijema prigovora, obrazuje tročlanu
komisiju koja će utvrditi da li je ocjena izvedena suprotno propisima, odnosno pregledati i ponovo ocijeniti pismeni ili
drugi rad, ili ispitati učenika.
Prigovorom se može tražiti izuzeće predmetnog nastavnika iz komisije.
U komisiji iz stava 3 ovog člana mora biti najmanje jedan član koji nije zaposlen u toj ustanovi.
Ocjena komisije je konačna.
Protiv konačne ocjene komisije ne može se voditi upravni spor.
Dužnosti učenika
Član 98
Učenik ima dužnost da:
1) redovno, marljivo i savjesno radi na usvajanju znanja i sticanju opšte kulture;
2) se pridržava školskih propisa, savjeta, uputstava i odluka nastavnika, direktora i organa škole;
3) uredno pohađa nastavu;
4) blagovremeno pravda izostanke;
5) za vrijeme časa ne ometa izvođenje nastave i rad u odjeljenju;
6) za vrijeme trajanja časa ne napušta čas, bez prethodno dobijenog odobrenja nastavnika;
7) se prema nastavnicima ophodi pristojno;
8) poštuje ličnost drugih učenika i njeguje drugarske i humane odnose;
9) čuva imovinu škole;
10) njeguje čistoću i estetski izgled školskih prostorija;
11) učestvuje u dežurstvima škole;
12) poštuje pravila školskog, odnosno kućnog reda;
13) druge dužnosti utvrđene statutom ustanove.
Odgovornost za učinjenu štetu
Član 98a
Učenik je odgovoran da nadoknadi štetu koji učini u ustanovi.
Postupak utvrđivanja odgovornosti učenika i način nadoknade štete bliže se uređuju statutom ustanove.
XII NASTAVNICI
Autonomija nastavnika
Član 99
Nastavnici imaju profesionalnu slobodu u načinu organizovanja nastave, primjeni nastavnih metoda, u izboru
oblika rada sa učenicima, kao i u izboru zadataka koje postavljaju učenicima u okviru utvrđenog obrazovnog

programa.
Privremena zabrana izvođenja nastave
Član 99a
Nastavniku protiv koga je pokrenut postupak za krivično djelo protiv polne slobode direktor ustanove može
privremeno zabraniti izvođenje obrazovno-vaspitnog rada.
Strukovna udruženja nastavnika
Član 99b
Nastavnici mogu da se međusobno povezuju u strukovna udruženja nastavnika.
Strukovna udruženja nastavnika mogu da daju mišljenja i predloge za unaprjeđivanje obrazovno-vaspitnog rada,
na obrazovne programe, na strateška dokumenta i propise iz oblasti obrazovanja, obavljaju i druge poslove u skladu
sa statutom.
Strukovna udruženja nastavnika osnovana u skladu sa zakonom zajedno donose Etički kodeks nastavnika.
Na osnivanje, organizaciju, upis i brisanje iz registra, status, upravljanje, finansiranje i druga pitanja od značaja za
rad strukovnih udruženja nastavnika shodno se primjenjuju propisi o nevladinim organizacijama.
Zabrana izvođenja nastave
Član 100
Nastavnik koji je pravnosnažnom presudom osuđen za krivično djelo protiv polne slobode ne može obavljati
obrazovno-vaspitni rad.
Uslovi za zapošljavanje
Član 100a
Nastavnik može da zasnuje radni odnos koji, pored opštih uslova propisanih Zakonom o radu, ima:
1) odgovarajuće obrazovanje, u skladu sa posebnim propisima;
2) crnogorsko državljanstvo;
3) položen stručni ispit za rad u obrazovno-vaspitnim ustanovama, odnosno dozvolu za rad.
Stranac sa stalnim nastanjenjem u Crnoj Gori može da zasnuje radni odnos kao nastavnik, pod uslovima
utvrđenim posebnim zakonom.
Zapošljavanje nastavnika
Član 101
Nastavnik u javnoj ustanovi se zapošljava na osnovu javnog konkursa, u skladu sa zakonom.
Konkurs iz stava 1 ovog člana raspisuje direktor ustanove i traje 15 dana.
Nastavnici u ustanovama ili posebnom odjeljenju ustanove sa nastavom na jeziku manjine moraju, pored uslova
propisanih zakonom, da imaju aktivno znanje jezika i pisma te manjine i crnogorskog jezika.
Odluku o zapošljavanju nastavnika donosi direktor ustanove u roku od 15 dana od dana isteka roka za
podnošenja prijava.
Poseban uslov za zapošljavanje nastavnika je probni rad.
Dužina trajanja probnog rada, način sprovođenja i ocjenjivanja rezultata probnog rada utvrđuje se propisom
Ministarstva.
Nastavniku koji za vrijeme probnog rada ne zadovolji prestaje radni odnos istekom roka utvrđenog ugovorom o
probnom radu.
Raspisivanje konkursa
Član 101a
Javna ustanova može raspisati konkurs za zapošljavanje nastavnika, ako:
1) ne postoji mogućnost da sporazumno preuzme nastavnika iz druge javne ustanove sa liste zaposlenih, u skladu
sa ovim zakonom;
2) ima sistematizovano i odobreno radno mjesto;
3) ima dokaz Ministarstva o obezbijeđenim finansijskim sredstvima.
Listu iz tačke 1 ovog člana i raspored nastavnika utvrđuje Ministarstvo, do 5. septembra tekuće godine za školsku
godinu, na osnovu izvještaja javnih ustanova.
Zapošljavanje nastavnika na određeno vrijeme
Član 101b

Nastavnik se može zaposliti bez raspisivanja javnog konkursa, na period do 30 dana, u slučaju:
1) zamjene privremeno odsutnog nastavnika;
2) privremenog povećanog obima poslova;
3) rada na određenom projektu.
Pripravnik
Član 102
Nastavnik - pripravnik je lice koje prvi put zasniva radni odnos u ustanovi radi osposobljavanja za samostalno
obavljanje poslova u odgovarajućem nivou obrazovanja.
Pripravnički staž nastavnika sa šestim i sedmim nivoom nacionalnog okvira kvalifikacija traje godinu dana, a sa
četvrtim nivoom nacionalnog okvira kvalifikacija šest mjeseci.
Pripravniku prestaje radni odnos nakon isteka pripravničkog staža.
Mentor
Član 103
Pripravnički staž se izvodi po utvrđenom programu obrazovno-vaspitnog rada u ustanovi, pod neposrednim
nadzorom ovlašćenog nastavnika (mentora), koji ima najmanje isti nivo obrazovanja koji posjeduje pripravnik.
Mentora iz stava 1 ovog člana određuje direktor ustanove, na predlog stručnog aktiva.
Poslovi i zadaci mentora utvrđuju se propisom Ministarstva.
Donošenje programa
Član 104
Sadržina, program, način praćenja i ocjenjivanje pripravničkog staža bliže se uređuje propisom Ministarstva.
Priznavanje pripravničkog staža
Član 105
Nastavniku koji je pripravnički staž ili dio staža obavio u inostranstvu može se priznati pripravnički staž ili dio
staža, pod uslovom da program pripravničkog staža u inostranstvu bitno ne odstupa od programa pripravničkog staža
donesenog na osnovu ovog zakona.
Odluku o priznavanju staža iz stava 1 ovog člana donosi organ kod kojeg se polaže stručni ispit.
Stručni ispit
Član 106
Poslije završenog pripravničkog staža nastavnik polaže stručni ispit.
Pravo da polaže stručni ispit ima i nastavnik koji nije obavio pripravnički staž, a nakon diplomiranja u određenom
nivou obrazovanja propisanog zakonom ima najmanje jednu godinu radnog iskustva u nastavi.
Polaganje stručnog ispita
Član 107
Stručni ispit se polaže pred nadležnom komisijom.
Sadržaj, uslovi, način i mjesto polaganja stručnog ispita, kao i obrazovanje i sastav komisije i visina troškova bliže
se uređuje propisom Ministarstva.
Licenciranje nastavnika
Član 107a
Poslove nastavnika, direktora i pomoćnika direktora može da obavlja lice koje, pored uslova propisanih Zakonom
o radu i ovim zakonom, ima dozvolu za rad(u daljem tekstu: licenca).
Licenca je javna isprava kojom se dokazuje potreban nivo opštih i stručnih kompetencija nastavnika, direktora i
pomoćnika direktora.
Licenca se izdaje nakon položenog stručnog ispita za rad u obrazovno-vaspitnim ustanovama, na vrijeme od pet
godina.
Licenca iz stava 3 ovog člana se obnavlja svakih pet godina (relicenciranje), u skladu sa programom stručnog
usavršavanja nastavnika.
Nastavnik, direktor, odnosno pomoćnik direktora koji nema licencu ili nije obnovio licencu nema pravo na rad u
ustanovi.
Izdavanje licence

Član 107b
Licenciranje i relicenciranje vrši komisija Zavoda za školstvo, odnosno Centra.
Bliže uslove, način i postupak sticanja, izdavanja i obnavljanja licence nastavnika, direktora i pomoćnika direktora
ustanova i sadržaj i oblik licence propisuje Ministarstvo.
Umanjenje norme
Član 108
Nastavniku koji je proveo najmanje 35 godina na poslovima obrazovanja i vaspitanja, radno vrijeme na poslovima
obrazovanja i vaspitanja može se umanjiti za dva časa nedjeljno.
Nastavniku iz stava 1 ovog člana zarada se obračunava u punom iznosu.
Zapošljavanje nastavnika sporazumom
Član 109
Nastavnik koji nema normu časova utvrđenu zakonom, odnosno za čijim je radom prestala potreba zbog promjene
obrazovnog programa, odnosno standarda i normativa ili smanjenja obima upisa može zasnovati radni odnos u
drugoj ustanovi do pune norme časova, na osnovu sporazuma direktora ustanova.
Nastavnik koji je zaposlen u ustanovi može se sporazumno preuzeti u drugu ustanovu ako ispunjava uslove
propisane zakonom i aktom o sistematizaciji radnih mjesta, uz saglasnost nastavnika.
Dopunska djelatnost nastavnika
Član 110
Nastavnik može, uz naknadu, pripremati učenika radi polaganja ispita i postizanja boljeg uspjeha iz određenog
predmeta, pod uslovom da učenik ne pohađa redovnu nastavu, niti polaže ispite u školi u kojoj nastavnik radi.
Lice koje ispunjava uslove za obavljanje poslova nastavnika, a nije u radnom odnosu može se baviti pripremanjem
učenika kao osnovnom djelatnošću.
Nastavnik koji obavlja djelatnost iz st. 1 i 2 ovog člana je dužan da se prijavi nadležnom organu opštine i nadležnoj
prosvjetnoj inspekciji.
Uslove za obavljanje djelatnosti u smislu stava 2 ovog člana propisuje Ministarstvo.
Procjena radne sposobnosti
Član 110a
U slučaju osnovane sumnje da je nastavniku zdravlje narušeno u mjeri koja bitno umanjuje njegovu radnu
sposobnost, direktor ustanove će podnijeti obrazloženi zahtjev školskom, odnosno upravnom odboru za upućivanje
nastavnika na procjenu radne sposobnosti nadležnoj zdravstvenoj ustanovi.
Ako školski, odnosno upravni odbor utvrdi da je predlog direktora opravdan, donijeće odluku o upućivanju
nastavnika na procjenu radne sposobnosti nadležnoj zdravstvenoj ustanovi.
Ukoliko nastavnik odbije procjenu radne sposobnosti iz stava 2 ovog člana raspoređuje se na radno mjesto koje
odgovara njegovom nivou i profilu obrazovanja i preostaloj radnoj sposobnosti, a ako takvog radnog mjesta nema,
ostvaruje prava kao zaposleni za čijim radom je prestala potreba, u skladu sa zakonom.
Prestanak radnog odnosa
Član 111
Nastavniku, pored slučajeva propisanih Zakonom o radu, prestaje radni odnos, ako:
1) ne ostvaruje obrazovne programe u skladu sa propisanim standardima;
2) organizuje učenike, odnosno zaposlene u političke ili religijske svrhe;
3) ne učestvuje u radu stručnih organa ustanove;
4) zloupotrebljava svoj položaj;
5) navede na obljubu ili protivprirodni blud učenika, odnosno zaposlenog u ustanovi;
6) odbije da izvrši nalog poslodavca izdat radi obezbjeđivanja minimuma procesa rada za vrijeme trajanja štrajka;
7) sprječava zaposlenog da radi za vrijeme trajanja štrajka;
8) učestvuje u štrajku koji je organizovan suprotno propisima;
9) ponižava, vrijeđa ili tjelesno kažnjava učenika;
10) izaziva nacionalnu i vjersku netrpeljivost;
11) nadležna prosvjetna inspekcija utvrdi da nastavnik priprema učenika uz naknadu iz ustanove u kojoj radi;
12) se bavi pripremanjem učenika kao osnovnom djelatnošću;
13) komisije za provjeru znanja učenika iz člana 82 stav 1 tačka 14 ovog zakona utvrde da je nastavnik u toku
trajanja nastave u jednoj školskoj godini dva puta neobjektivno ocijenio učenika ili nije ocijenio na propisan način.
Nastavnik kojem je prestao radni odnos u slučaju iz tač. 2, 5, 9 i 10 ovog člana ne može obavljati obrazovno

vaspitni rad.
XIII USAVRŠAVANJE I NAPREDOVANJE NASTAVNIKA
Stručno usavršavanje
Član 112
Nastavnici imaju pravo i obavezu da se stručno usavršavaju iz različitih oblasti kroz programe stručnog
usavršavanja.
Programe stručnog usavršavanja nastavnika donosi Nacionalni savjet, na predlog Zavoda za školstvo, odnosno
Centra.
Autor programa za stručno usavršavanje nastavnika može biti pravno ili fizičko lice koje obavlja obrazovnovaspitnu ili naučno-istraživačku djelatnost, licencirane ustanove visokog obrazovanja i strukovna udruženja
nastavnika.
Izuzetno od stava 3 ovog člana, autor programa za stručno usavršavanje nastavnika ne može biti lice koje je
zaposleno u Ministarstvu, Zavodu za školstvo, Centru, Ispitnom centru, kao i član Nacionalnog savjeta.
Prioritetne oblasti stručnog usavršavanja nastavnika za pet godina određuje Ministarstvo, na predlog ustanova,
Zavoda za školstvo i Centra.
Organizaciju stručnog usavršavanja nastavnika i način izbora autora programa iz stava 3 ovog člana propisuje
Ministarstvo.
Napredovanje
Član 113
Nastavnik može napredovati u odgovarajuća zvanja.
Zvanja iz stava 1 ovog člana dodjeljuje komisija Ministarstva.
Vrste zvanja, uslove, način i postupak predlaganja i dodjeljivanja zvanja nastavnika propisuje Ministarstvo, na
predlog Nacionalnog savjeta.
XIV PEDAGOŠKA EVIDENCIJA I JAVNE ISPRAVE
Pedagoška evidencija
Član 114
U školi se vodi jedinstvena pedagoška evidencija, i to: upisnica (matična knjiga), odjeljenjska knjiga (dnevnik rada
sa prozivnikom), evidencija o ispitima i uspjehu učenika, odnosno polaznika na kraju školske godine, izdatim
svjedočanstvima i diplomama, evidencija o podjeli predmeta na nastavnike, ljetopis škole i dr.
U školi u kojoj se nastava izvodi na jeziku pripadnika manjinskih naroda i drugih manjinskih nacionalnih zajednica,
pedagoška evidencija štampa se i vodi na crnogorskom jeziku i na jeziku pripadnika manjinskih naroda i drugih
manjinskih nacionalnih zajednica.
Jedinstvena pedagoška evidencija iz stava 1 ovog člana vodi se u obliku zapisa na papiru, osim odjeljenske knjige
koja se vodi i u elektronskom obliku.
Škola je dužna da trajno čuva upisnicu (matičnu knjigu) i evidenciju o izdatim svjedočanstvima i diplomama.
Javne isprave
Član 115
Na osnovu podataka iz pedagoške evidencije, škola koja ostvaruje javno važeće programe izdaje javne isprave.
Javne isprave iz stava 1 ovog člana su: đačka knjižica, svjedočanstvo, diploma i dopuna diplome za stručne škole,
prevodnica, odnosno ispisnica i druge javne isprave koje se izdaju u skladu sa zakonom.
U školi u kojoj se nastava izvodi na jeziku pripadnika manjinskih naroda i drugih manjinskih nacionalnih zajednica,
javne isprave štampaju se i izdaju na crnogorskom jeziku i na jeziku pripadnika manjinskih naroda i drugih manjinskih
nacionalnih zajednica.
Izdavanje javnih isprava
Član 116
Škola na kraju drugog klasifikacionog perioda izdaje učeniku đačku knjižicu sa ocjenama.
Izuzetno od stava 1 ovog člana, osnovna škola na kraju drugog klasifikacionog perioda učeniku prvog ciklusa
izdaje izvještaj.
Na kraju nastavne godine škola izdaje učeniku svjedočanstvo, bez obzira na postignuti uspjeh.
Škola izdaje učeniku diplomu o položenom praktičnom, završnom, stručnom, maturskom, majstorskom i
diplomskom ispitu.
Prilikom ispisivanja iz osnovne škole, učeniku se izdaje prevodnica, a prilikom ispisivanja iz srednje škole, učeniku
se izdaje ispisnica.
Organizator obrazovanja izdaje polazniku svjedočanstvo, diplomu, ili drugu javnu ispravu o završenom

obrazovnom programu, u skladu sa zakonom i aktom o osnivanju.
Ovjeravanje isprava
Član 117
Vjerodostojnost javne isprave ustanova ovjerava pečatom.
Pečat ustanove je kružnog oblika i sadrži naziv države, naziv opštine i naziv i sjedište ustanove. U sredini pečata
je grb Crne Gore.
Baza podataka
Član 117a
Ustanova vodi bazu podataka u okviru Informacionog sistema obrazovanja Crne Gore (MEIS), kojim upravlja
Ministarstvo.
Lični podaci upisani u bazu iz stava 1 ovog člana prikupljaju se, obrađuju, čuvaju i koriste za potrebe obrazovnovaspitnog rada ustanova i Ministarstva, u skladu sa zakonom.
Svi vidovi prikupljanja, držanja, obrade, objavljivanja i korišćenja podataka sprovode se u skladu sa zakonom
kojim se uređuje zaštita podataka o ličnosti.
Propisivanje obrazaca
Član 118
Oblik i način vođenja pedagoške evidencije i sadržinu javnih isprava iz čl. 114, 115 i 116 ovog zakona propisuje
Ministarstvo.
XV NOSTRIFIKACIJA, ODNOSNO EKVIVALENCIJA
(Prestali da važe).

Član 119 do 128
XVI PRAVA I OBAVEZE IZ OBLASTI UČENIČKOG STANDARDA
Prava učenika

Član 129
Prava iz oblasti učeničkog standarda ostvaruju se u skladu sa ovim zakonom.
Prava iz oblasti učeničkog standarda su lična i ne mogu se prenositi.
Vrste prava
Član 130
Učenik ima pravo na:
1) smještaj i ishranu u domu;
2) stipendiju za talentovane;
2a) stipendiju za deficitarne kvalifikacije;
3) participaciju prevoza.
Bliže kriterijume za participaciju prevoza učenika propisuje Ministarstvo.
Prava na smještaj i ishranu
Član 131
Smještaj i ishrana učenika organizuju se u domu učenika, odnosno u domu učenika i studenata i resursnom,
odnosno obrazovnom centru (u daljem tekstu: dom).
Pravo na ishranu, odnosno na ishranu i smještaj u domu ima redovni učenik osnovne i srednje škole koji se
školuje van mjesta prebivališta.
Kriterijumi, način i redosljed za prijem učenika, kao i cijena smještaja i ishrane u domu bliže se uređuju propisom
Ministarstva.
Konkurs
Član 132
Konkurs za prijem učenika u dom raspisuje osnivač, najmanje dva mjeseca prije početka školske godine.
Raspodjelu mjesta i useljavanje učenika u dom vrši komisija, koju imenuje upravni odbor doma.
Komisija iz stava 2 ovog člana dužna je da izvrši raspodjelu mjesta i useljavanje učenika do početka nastavne
godine.

Ukoliko je učenik, odnosno roditelj učenika nezadovoljan odlukom komisije iz stava 2 ovog člana, ima pravo
prigovora upravnom odboru doma, u roku tri dana od dana raspodjele.
Pravo na stipendiju
Član 133
Pravo na stipendiju ima talentovani učenik kojeg predloži nastavničko vijeće škole, na osnovu mišljenja
predmetnog nastavnika.
Predmetnog nastavnika iz stava 1 ovog člana određuje nastavničko vijeće škole.
Talentovanim učenikom, u smislu stava 1 ovog člana, smatra se učenik koji iz pojedinih nastavnih predmeta,
odnosno oblasti pokazuje naročiti smisao, interes, radoznalost i sposobnost za misaone i stvaralačke procese i
postiže izvanredne rezultate, a ima opšti uspjeh najmanje vrlo dobar.
Odluku o dodjeli stipendije i prestanku stipendiranja donosi komisija, koju imenuje Ministarstvo.
Bliže kriterijume, visinu i uslove za dodjelu stipendije iz stava 1 ovog člana i stipendije iz člana 134a propisuje
Ministarstvo.
Prestanak stipendiranja
Član 134
Učeniku prestaje stipendiranje, ako:
1) nastavničko vijeće škole ne predloži produženje stipendije;
2) nije postigao uspjeh na osnovu koga je stekao pravo na stipendiju;
3) samovoljno promijeni školu.
Stipendija za deficitarne kvalifikacije
Član 134a
Pravo na stipendiju za deficitarne kvalifikacije ima redovni učenik stručne škole koji se obrazuje po obrazovnom
programu za deficitarne kvalifikacije.
Deficitarne kvalifikacije iz stava 1 ovog člana utvrđuje Ministarstvo, u saradnji sa Zavodom za zapošljavanje, u
postupku planiranja upisa u stručnu školu.
Odluku o dodjeli stipendije iz stava 1 ovog člana, na osnovu javnog oglašavanja, donosi komisija, koju imenuje
Ministarstvo.
XVII FINANSIRANJE
Izvori finansiranja
Član 135
Obrazovanje i vaspitanje se finansira iz:
1) javnih prihoda (budžeta Crne Gore i opštine);
2) sredstava osnivača;
3) školarine u privatnim ustanovama;
4) naknade koju plaćaju roditelji;
5) prihoda od imovine (zakupa);
6) sredstava od prodaje usluga i proizvoda;
7) donacija, sponzorstva i legata;
8) drugih izvora.
Javnoj ustanovi zabranjeno je finansiranje iz sredstava političkih stranaka.
Obezbjeđivanje sredstava
Član 136
Javnoj ustanovi, iz mreže ustanova, obezbjeđuju se sredstva iz budžeta Crne Gore za:
1) bruto plate i ostala lična primanja zaposlenih;
2) tekuće investiciono održavanje;
3) investicije u ustanovama;
4) materijalne troškove i rashode za energiju;
5) permanentno usavršavanje nastavnika;
6) dopunsko osnovno obrazovanje građana Crne Gore na privremenom radu u inostranstvu;
7) osnovno obrazovanje odraslih lica;
8) eksternu provjeru znanja učenika propisanu zakonom (provjera znanja učenika na kraju trećeg ciklusa, maturski
i drugi ispiti);
9) stipendije za talentovane učenike;
10) takmičenje učenika;

11) eksperimentalnu nastavu;
12) smještaj i ishranu učenika u domu, odnosno u zavodu;
13) subvenciranje udžbenika sa malim tiražom i udžbenika za obrazovanje nacionalnih, odnosno etničkih grupa;
14) troškove ishrane djece u predškolskoj ustanovi čiji roditelji su korisnici materijalnog obezbjeđenja porodice u
skladu sa posebnim propisima;
15) osposobljavanje i usavršavanje direktora i za rad stručnih savjeta;
16) razvojni, savjetodavni i istraživački rad u obrazovanju i vaspitanju;
17) razvoj informacionog sistema;
18) subvenciranje rješavanja stambenih potreba zaposlenih u ustanovi;
19) druge obaveze utvrđene zakonom;
20) participaciju prevoza učenika.
Izuzetno od odredbe stava 1 ovog člana, za finansiranje potreba iz tač. 2, 3 i 4 ovog stava, u javnim ustanovama
iz mreže ustanova čiji je osnivač opština, sredstva se obezbjeđuju u budžetu opštine.
Sredstva za finansiranje javnih ustanova koje nijesu u mreži ustanova, a osnivač je opština obezbjeđuju se u
budžetu opštine.
Finansiranje iz budžeta opštine
Član 136a
Ustanova može sticati sredstva iz budžeta opštine, za:
1) materijalne troškove (održavanje higijene, deratizaciju i dezinfekciju, telefonske i poštanske usluge, internet);
2) investicije u ustanovama čiji je osnivač opština;
3) osiguranje objekata ustanove;
4) obavezni zdravstveni i sanitarni pregled nastavnika i djece, odnosno učenika;
5) prevoz učenika osnovne škole;
6) protivpožarnu zaštitu;
7) porez i druge dažbine koje propisuje lokalna samouprava;
8) korišćenje komunalnih usluga i komunalije;
9) naknadu za zemljarinu i firmarinu.
Ograničenje za učešće u finansiranju
Član 137
Ustanova koja se finansira iz javnih prihoda ne može zahtijevati od učenika, odnosno polaznika participaciju za
pokriće troškova obrazovanja (nastavne i vannastavne aktivnosti).
Izuzetno od stava 1 ovog člana u višem stručnom obrazovanju za troškove praktičnog obrazovanja može se
odrediti participacija u iznosu do 20% cijene koštanja obrazovanja učenika za taj obrazovni program u javnoj
ustanovi.
Umjetnička škola može od učenika naplaćivati participaciju troškova obrazovanja.
Saglasnost na visinu participacije iz st. 2 i 3 ovog člana daje Ministarstvo.
Način finansiranja
Član 138
Javna ustanova stiče sredstva iz budžeta Crne Gore za jednu školsku godinu na: osnovu ekonomske cijene
koštanja obrazovanja učenika za određeni obrazovni program, broja učenika, odnosno djece, koeficijenta programske
grupe u koju je obrazovni program razvrstan i drugih kriterijuma karakterističnih za obrazovni program, ustanovu i
određeno područje.
Na osnovu kriterijuma iz stava 1 ovog člana, Ministarstvo donosi metodologiju za izračunavanje ekonomske cijene
koštanja obrazovanja učenika za svaki obrazovni program, u skladu sa normativima i standardima.
Normative i standarde iz stava 2 ovog člana donosi Ministarstvo, uz prethodno pribavljeno mišljenje Nacionalnog
savjeta.
Normativima i standardima propisuju se mjerila za: formiranje odjeljenja i grupa, organizovanje savjetodavne
službe, biblioteke, administrativno-računovodstvene i tehničke službe i vrednovanje materijalnih troškova.
Uslovi za finansiranje privatne ustanove
Član 139
Privatna ustanova koja izvodi javno važeće obrazovne programe može da se finansira iz budžeta Crne Gore u
skladu sa ovim zakonom, ako:
1) izvodi obrazovni program od prvog do završnog razreda školovanja;
2) izvodi obrazovni program za djecu predškolskog uzrasta u trajanju od najmanje godinu dana;
3) ima upisana najmanje dva odjeljenja prvog razreda, a za umjetničku školu najmanje 35 učenika;
4) ima zaposlene nastavnike i saradnike potrebne za izvođenje obrazovnog programa, u skladu sa zakonom i

drugim propisima.
Ministarstvo utvrđuje da li privatna ustanova ispunjava uslove iz stava 1 ovog člana.
Međusobna prava i obaveze između privatne ustanove i države, uređuju se ugovorom.
(Brisan).

Član 140
Ograničenje finansiranja

Član 141
Privatnoj osnovnoj školi ne pripadaju sredstva iz budžeta Crne Gore, ako se zbog upisa učenika u privatnu školu
ugrožava postojanje (jedine) javne ustanove čiji je osnivač država na istom području.
U slučaju iz stava 1 ovog člana privatna ustanova prestaje da se finansira iz javnih prihoda, na osnovu rješenja
Ministarstva.
Naknada za školarinu
Član 142
Naknadu za školarinu po učeniku, odnosno djetetu u privatnoj ustanovi određuje osnivač.
Izuzetno od stava 1 ovog člana, naknada za školarinu po učeniku, odnosno djetetu u privatnoj ustanovi koja se
finansira iz budžeta Crne Gore može biti do 10% veća od sredstava koja se obezbjeđuju po učeniku, odnosno djetetu
u javnoj ustanovi.
Ako se naknada za školarinu naplaćuje suprotno odredbi stava 2 ovog člana, privatnoj ustanovi se prekida
finansiranje iz budžeta Crne Gore.
(Brisan)

Član 143
Obezbjeđenje sredstava koncesionaru

Član 144
Koncesionaru za izvođenje javno važećeg obrazovnog programa obezbjeđuju se sredstva iz budžeta Crne Gore u
skladu sa ugovorom.
Završetak započetog obrazovanja
Član 145.
Država je dužna da obezbijedi djeci, učenicima, odnosno polaznicima završetak započetog obrazovanja, odnosno
vaspitanja iz privatne ustanove koja, zbog prestanka finansiranja iz javnih prihoda, ne izvodi javno važeći obrazovni
program.
XVIII KAZNENE ODREDBE
Kazne za prekršaje
Član 146
Novčanom kaznom u iznosu od dvadesetostrukog do stostrukog iznosa najniže cijene rada u Crnoj Gori kazniće
se za prekršaj ustanova, ako:
1) dozvoli političko organizovanje i djelovanje suprotno odredbi člana 6 ovog zakona;
2) upotrebljava udžbenike i nastavna sredstva suprotno odredbi člana 13 ovog zakona;
3) ne ostvaruje propisane obrazovne programe u skladu sa članom 19 ovog zakona;
4) otpočne sa radom bez rješenja o licenciranju (član 50);
5) izvrši statusne promjene suprotno odredbi člana 57 ovog zakona;
6) promijeni naziv i sjedište ustanove suprotno odredbi člana 58 ovog zakona;
7) ne dobije saglasnost na statut i akt o unutrašnjoj organizaciji i sistematizaciji radnih mjesta u skladu sa članom
60 ovog zakona;
8) zaposli nastavnika suprotno odredbi člana 101 ovog zakona;
9) zaključi sporazum o radnom odnosu sa nastavnikom suprotno odredbi člana 109 ovog zakona;
10) ne vodi propisanu pedagošku evidenciju u skladu sa članom 114 ovog zakona;
11) izda javne isprave suprotno odredbi člana 115 ovog zakona;
12) komisija ne izvrši raspodjelu i useljenje učenika u dom u roku utvrđenom članom 132 ovog zakona.
Za prekršaj iz stava 1 ovog člana kazniće se i odgovorno lice u ustanovi novčanom kaznom od 100 eura do 1.500
eura.
XIX PRELAZNE I ZAVRŠNE ODREDBE

Usklađivanje rada ustanova
Član 147
Postojeće ustanove i druge organizacije, koje obavljaju obrazovno-vaspitnu djelatnost po dosadašnjim propisima,
uskladiće svoju organizaciju, rad i opšte akte sa odredbama ovog zakona, u roku od godinu dana od dana stupanja
na snagu ovog zakona.
Do donošenja opštih akata iz stava 1 ovog člana primjenjivaće se postojeći akti, ako nijesu u suprotnosti sa
zakonom.
Organizacija (pravno lice) koja nije licencirana i upisana u registar licenciranih ustanova Ministarstva, a u svom
nazivu koristi ime ustanove iz člana 3 ovog zakona dužna je da uskladi svoju organizaciju i rad u skladu sa ovim
zakonom, u roku od šest mjeseci od dana stupanja na snagu ovog zakona.
Priznavanje licenci
Član 147a
Javnoj ustanovi koja na dan stupanja na snagu ovog zakona nema rješenje o licenciranju priznaje se licenca za
obrazovne programe koje je realizovala prije stupanja na snagu ovog zakona.
Priznavanje licence nastavnicima
Član 147b
Nastavnici i pomoćnici direktora koji imaju položen stručni ispit za rad u obrazovno-vaspitnim ustanovama do dana
stupanja na snagu ovog zakona, smatra se da imaju licencu za rad.
Direktori koji imaju položen stručni ispit za rad u obrazovno-vaspitnim ustanovama i završili su osposobljavanje i
usavršavanje u skladu sa zakonom do dana stupanja na snagu ovog zakona, smatra se da imaju licencu za rad.
Licima iz st. 1 i 2 ovog člana Zavod za školstvo, odnosno Centar izdaće licencu u roku od godinu dana od dana
stupanja na snagu ovog zakona.
Nastavnici, direktori i pomoćnici direktora kojima se izda licenca u smislu stava 3 ovog člana, a imaju 60 godina
života na dan stupanja na snagu ovog zakona, nemaju obavezu obnavljanja licence.
Donošenje mreže ustanova
Član 148
Mreža ustanova iz člana 42 ovog zakona donijeće se u roku od godinu dana od dana stupanja na snagu ovog
zakona.
Do donošenja mreže ustanova iz stava 1 ovog člana nastavljaju sa radom javne ustanove osnovane, odnosno
organizovane po propisima donijetim do stupanja na snagu ovog zakona.
Podzakonski propisi
Član 149
Propisi za sprovođenje ovog zakona donijeće se u roku od godinu dana od dana stupanja na snagu ovog zakona.
Do donošenja propisa utvrđenih ovim zakonom primjenjivaće se propisi koji su važili do stupanja na snagu ovog
zakona, ako nijesu u suprotnosti sa ovim zakonom.
Podzakonski propis
Član 149a
Propisi za sprovođenje ovog zakona donijeće se u roku od godinu dana od dana stupanja na snagu ovog zakona.
Do donošenja propisa utvrđenih ovim zakonom primjenjivaće se propisi koji su važili do stupanja na snagu ovog
zakona, ako nijesu u suprotnosti sa ovim zakonom.
Osnivanje Centra
Član 149b
Centar će se osnovati u skladu sa ovim zakonom u roku od tri mjeseca od dana stupanja na snagu ovog zakona.
Centar za stručno obrazovanje osnovan Odlukom o učešću u osnivanju Centra za stručno obrazovanje ("Službeni
list RCG", broj 26/03) nastavlja sa radom do osnivanja Centra iz stava 1 ovog člana.
Osnivanje savjeta
Član 150

Savjet za opšte obrazovanje Crne Gore, Savjet za stručno obrazovanje Crne Gore i Savjet za obrazovanje
odraslih Crne Gore osnovaće se najkasnije u roku od 90 dana od dana stupanja na snagu ovog zakona.
Osnivanje Nacionalnog savjeta
Član 150a
Nacionalni savjet osnovaće se u roku od 60 dana od dana stupanja na snagu ovog zakona.
Danom osnivanja Nacionalnog savjeta prestaju sa radom: Savjet za opšte obrazovanje, Savjet za stručno
obrazovanje i Savjet za obrazovanje odraslih.
Prestanak rada Savjeta
Član 151
Danom osnivanja savjeta iz člana 150 ovog zakona prestaje sa radom Savjet za promjene u obrazovanju
Republike Crne Gore.
Osnivanje Zavoda za školstvo i Centra
Član 152
Zavod za školstvo i Centar za stručno obrazovanje osnovaće se u roku od šest mjeseci od dana stupanja na
snagu ovog zakona.
Osnivanje Ispitnog centra
Član 152a
Ispitni centar osnovaće se u roku od šest mjeseci od dana stupanja na snagu ovog zakona.
Status dosadašnjih organa rukovođenja i upravljanja
Član 153
Direktor, odnosno pomoćnik direktora koji je izabran, odnosno imenovan do stupanja na snagu ovog zakona
nastavlja sa radom do isteka vremena na koje je izabran, odnosno imenovan.
Školski, odnosno upravni odbor koji je izabran, odnosno imenovan po propisima do stupanja na snagu Opšteg
zakona o obrazovanju i vaspitanju ("Službeni list RCG", broj 64/02) prestaje sa radom u roku od 60 dana od dana
stupanja na snagu ovog zakona.
Postupak za izbor direktora i pomoćnika direktora, odnosno imenovanje školskog, odnosno upravnog odbora
započet do stupanja na snagu ovog zakona završiće se po propisima koji su važili do stupanja na snagu ovog
zakona.
Član 153a
Izbor, odnosno imenovanje školskog, odnosno upravnog odbora, u skladu sa ovim zakonom, izvršiće se u roku od
90 dana od dana stupanja na snagu ovog zakona.
Do izbora, odnosno imenovanja školskog, odnosno upravnog odbora, u skladu sa stavom 1 ovog člana, funkciju
organa upravljanja vršiće dosadašnji školski, odnosno upravni odbor koji je izabran, odnosno imenovan po propisima
koji su važili do stupanja na snagu ovog zakona.
Direktori ustanova koji su izabrani po propisima koji su važili do stupanja na snagu ovog zakona, nastavljaju sa
radom do isteka vremena na koje su izabrani.
Izbor organa upravljanja
Član 153b
Izbor školskog, odnosno upravnog odbora u svim javnim ustanovama, u skladu sa ovim zakonom, izvršiće se u
roku od tri mjeseca od dana stupanja na snagu ovog zakona.
Do izbora školskog, odnosno upravnog odbora u skladu sa stavom 1 ovog člana, funkciju organa upravljanja
vršiće sadašnji školski, odnosno upravni odbori.
Izbor organa rukovođenja
Član 153c
Izbor direktora u svim javnim ustanovama, u skladu sa ovim zakonom, izvršiće se u roku od šest mjeseci od dana
stupanja na snagu ovog zakona.
Do izbora direktora u skladu sa stavom 1 ovog člana, funkciju organa rukovođenja vršiće sadašnji direktori javnih
ustanova.

Rok za donošenje programa
Član 153d
Program privatno-javnog partnerstva za oblast obrazovanja iz člana 43a ovog zakona donijeće se u roku od šest
mjeseci od dana stupanja na snagu ovog zakona.
Osnivačka prava postojećih ustanova se mogu prenijeti na druga pravna lica, na određeni rok, u skladu sa
Zakonom o koncesijama.
Akt o prenošenju osnivačkih prava, u smislu stava 2 ovog člana, za javne ustanove donosi Vlada, odnosno
nadležni organ opštine.
Usklađivanje akata ustanova
Član 153e
Ustanove su dužne da usklade svoju organizaciju, rad i opšte akte sa ovim zakonom u roku od šest mjeseci od
dana stupanja na snagu ovog zakona.
Do donošenja opštih akata iz stava 1 ovog člana primjenjivaće se postojeći akti, ako nijesu u suprotnosti sa
zakonom.
Obrazovanje savjeta roditelja
Član 154
Savjet roditelja iz člana 94 ovog zakona obrazovaće se u svim ustanovama do 31. oktobra 2003. godine.
Započeti postupak zapošljavanja
Član 155
Postupak zapošljavanja nastavnika započet do stupanja na snagu ovog zakona završiće se po propisima koji su
važili do stupanja na snagu ovog zakona.
Započeti pripravnički staž
Član 156
Nastavnik koji je započeo pripravnički staž prije stupanja na snagu ovog zakona završava pripravnički staž i
polaže stručni ispit prema propisima koji su važili do stupanja na snagu ovog zakona.
Priznavanje stručnog ispita
Član 157
Nastavniku koji je položio ili mu je priznat stručni ispit po ranijim propisima priznaje se stručni ispit i po ovom
zakonu.
Priznavanje stečenih zvanja
Član 158
Nastavnik koji je stekao zvanje pedagoški savjetnik ili viši pedagoški savjetnik do dana stupanja na snagu ovog
zakona zadržava to zvanje.
Započeti postupak nostrifikacije, odnosno ekvivalencije
Član 159
Postupak nostrifikacije, odnosno ekvivalencije započet do stupanja na snagu ovog zakona završiće se po
propisima po kojima je započet.
Član 159a
Članovi Savjeta za stručno obrazovanje i Savjeta za obrazovanje odraslih, koji su izabrani po propisima koji su
važili do stupanja na snagu ovog zakona, nastavljaju sa radom do isteka mandata na koje su izabrani.
Udžbenici i nastavna sredstva
Član 160
Udžbenici i druga nastavna sredstva koji su odobreni prije stupanja na snagu ovog zakona mogu se i dalje
upotrebljavati, do odobravanja i izdavanja udžbenika i drugih nastavnih sredstava po ovom zakonu.
Postupak pribavljanja, ocjenjivanja i odobravanja rukopisa udžbenika i drugih nastavnih sredstava započet do
dana stupanja na snagu ovog zakona okončaće se po propisima koji su bili na snazi do dana stupanja na snagu ovog

zakona.
Odlaganje primjene
Član 160a
Odredba člana 138 ovog zakona primjenjivaće se počev od školske 2013/2014. godine za određeni broj javnih
ustanova koje odredi Ministarstvo, a od školske 2015/2016. godine za sve javne ustanove.
Odlaganje primjene pojedinih odredaba
Član 161
Odredbe člana 80 st. 2, 3, 4, 5 i 6 ovog zakona primjenjivaće se počev od školske 2003/2004. godine.
Odredbe čl. 135 do 145 ovog zakona koje se odnose na finansiranje primjenjivaće se počev od fiskalne 2003.
godine.
Član 161a
Propisi za sprovođenje ovog zakona uskladiće se sa ovim zakonom u roku od šest mjeseci od dana stupanja na
snagu ovog zakona.
Do donošenja propisa, u skladu sa ovim zakonom, primjenjivaće se propisi koji su važili do stupanja na snagu
ovog zakona, ako nijesu u suprotnosti sa ovim zakonom.
Prestanak važnosti
Član 162
Danom stupanja na snagu ovog zakona prestaju da važe: Zakon o usavršavanju nastavnog i vaspitnog osoblja
("Službeni list SRCG", br. 26/87); Zakon o finansiranju potreba u oblasti vaspitanja i obrazovanja, kulture i fizičke
kulture ("Službeni list SRCG", br. 29/90 i 7/92); odredbe Zakona o nostrifikaciji i ekvivalenciji svjedočanstava i
diploma stečenih u inostranstvu ("Službeni list SRCG", br. 6/87), koje se odnose na nostrifikaciju i ekvivalenciju
svjedočanstava o završenom osnovnom, srednjem obrazovanju, odnosno stečenom stepenu stručne spreme i o
završenim pojedinim razredima; odredbe člana 110 Zakona o osnovnoj školi ("Službeni list RCG", br. 34/91, 56/92,
32/93 i 20/95); odredbe člana 103 Zakona o srednjoj školi ("Službeni list SRCG", br. 28/91 i "Službeni list RCG", br.
56/92 i 27/94); odredbe člana 29 Zakona o predškolskom vaspitanju i obrazovanju ("Službeni list RCG", br. 56/92);
odredbe Zakona o osnovnim pravima iz oblasti učeničkog i studentskog standarda ("Službeni list RCG", br. 6/94 i
27/94), koje se odnose na prava učenika; odredbe poglavlja "III Izdavanje udžbenika i nastavnih sredstava", osim
odredbe člana 14 Zakona o izdavaštvu ("Službeni list RCG", br. 20/95) i odredbe Zakona o prosvjetnoj inspekciji
("Službeni list RCG", br. 20/95), koje se odnose na nadzor u organizovanju i izvođenju vaspitno-obrazovnog rada u
predškolskim ustanovama, osnovnim, srednjim i specijalnim školama, domovima učenika i drugim organizacijama koji
se bave obrazovanjem i vaspitanjem.
Prestanak važenja
Član 162a
Danom stupanja na snagu ovog zakona prestaje da važi član 21 Zakona o izmjenama i dopunama zakona kojima
su propisane novčane kazne za prekršaje ("Službeni list CG", broj 40/11).
Stupanje na snagu
Član 163
Ovaj zakon stupa na snagu osmog dana od dana objavljivanja u "Službenom listu Republike Crne Gore".

