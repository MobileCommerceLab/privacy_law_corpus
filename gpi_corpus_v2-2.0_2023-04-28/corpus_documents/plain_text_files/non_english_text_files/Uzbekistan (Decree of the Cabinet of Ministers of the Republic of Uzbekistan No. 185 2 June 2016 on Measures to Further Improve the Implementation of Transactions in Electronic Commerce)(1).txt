!
Izlash

×

Ру

Ўз

O‘z|Ру

"

×

Elektron tijoratda bitimlarni amalga
oshirish tartibini yanada
takomillashtirish chora-tadbirlari
to‘g‘risida
1-ILOVA
Elektron tijoratni amalga oshirish
QOIDALARI
I. Umumiy qoidalar
II. Asosiy tushunchalar
III. Elektron tijorat subyektlari
IV. Elektron savdo maydonchasini
tashkil etish

VII. Elektron tijoratda to‘lovlarni
yetkazish va amalga oshirish

$

%



185 02.06.2016

O‘ZBEKISTON RESPUBLIKASI VAZIRLAR MAHKAMASINING
QARORI
ELEKTRON TIJORATDA BITIMLARNI AMALGA OSHIRISH TARTIBINI YANADA TAKOMILLASHTIRISH
CHORA-TADBIRLARI TO‘G‘RISIDA
“Elektron tijorat to‘g‘risida”gi O‘zbekiston Respublikasi Qonuniga muvofiq, elektron tijorat subyektlari o‘rtasidagi o‘zaro
munosabatlarni tartibga solish hamda elektron tijorat subyektlari tomonidan bitimlar sodir etilishi tartibini, elektron tijoratda
qo‘llaniladigan elektron hujjatlar va xabarlarni saqlash tartibini belgilash maqsadida Vazirlar Mahkamasi qaror qiladi:
1. Quyidagilar:
Elektron tijoratni amalga oshirish qoidalari 1-ilovaga muvofiq;
Shartnomalarni tuzishda elektron raqamli imzolarni qo‘llash va elektron hujjatlarni hamda elektron tijoratda
qo‘llaniladigan elektron xabarlardagi mavjud axborotni saqlash tartibi to‘g‘risidagi nizom 2-ilovaga muvofiq tasdiqlansin.
2. Belgilab qo‘yilsinki:
axborot tizimlaridan foydalangan holda tuzilgan shartnoma yozma shaklda tuzilgan va taraflar tomonidan imzolangan, shu
jumladan taraflarning muhrlari bilan tasdiqlangan shartnomaga tenglashtiriladi;

V. Shartnoma tuzish tartibi
VI. Elektron hujjat va elektron
xabar

#

Oldingi tahrirga qarang.

elektron tijorat orqali realizatsiya qilingan tovarlarni sotuvchiga va yetkazib beruvchiga shaxsiy mulk, ijara va boshqa
foydalanish huquqiga asosan tegishli bo‘lgan avtomobil transportida O‘zbekiston hududi bo‘ylab yetkazib berishda shahar, shahar
atrofi, shaharlararo va xalqaro avtomobilda yo‘lovchilar va yuk tashishlarni amalga oshirish uchun litsenziya olish talab
qilinmaydi, qonunchilikda belgilangan holatlar bundan mustasno.

VIII. Shartnoma shartlarini
bajarishni rad etish tartibi

(2-bandning uchinchi xatboshisi O‘zbekiston Respublikasi Vazirlar Mahkamasining 2018-yil 26-iyuldagi 583-sonli qarori
tahririda — Qonun hujjatlari ma’lumotlari milliy bazasi, 27.07.2018-y., 09/18/583/1582-son)

IX. Elektron tijoratda eksportni
amalga oshirish xususiyatlari

3. O‘zbekiston Respublikasi Axborot texnologiyalari va kommunikatsiyalarini rivojlantirish vazirligi tomonidan Milliy
axborot-izlash tizimida elektron tijoratning mahalliy axborot resurslarining doimiy ravishda yangilanadigan bo‘limi
shakllantirilganligi ma’lumot uchun qabul qilinsin.

X. Yakunlovchi qoidalar
1-ILOVA
Elektron tijorat shaklida tovarlarni
sotish (ishlarni bajarish, xizmatlar
ko‘rsatish) tartib-taomillarini
soddalashtirishga yo‘naltirilgan
ALOHIDA NORMALAR
3-ILOVA
Elektron tijorat shaklida tovarlarni
sotish (ishlarni bajarish, xizmatlar
ko‘rsatish) SXEMASI
2-ILOVA
Shartnomalarni tuzishda elektron
raqamli imzolarni qo‘llash va
elektron hujjatlarni hamda elektron
tijoratda qo‘llaniladigan elektron
xabarlardagi mavjud axborotni
saqlash tartibi to‘g‘risida NIZOM

Oldingi tahrirga qarang.

O‘zbekiston Respublikasi Axborot texnologiyalari va kommunikatsiyalarini rivojlantirish vazirligi Iqtisodiy taraqqiyot va
kambag‘allikni qisqartirish vazirligi bilan birgalikda Milliy axborot-izlash tizimidagi elektron tijoratning mahalliy axborot
resurslarining shakllangan bo‘limi doimiy ravishda axborot bilan ta’minlasin va texnik ko‘maklashsin.
(3-bandning ikkinchi xatboshisi O‘zbekiston Respublikasi Vazirlar Mahkamasining 2020-yil 14-dekabrdagi 777-sonli qarori
tahririda — Qonun hujjatlari ma’lumotlari milliy bazasi, 14.12.2020-y., 09/20/777/1620-son)

4. Vazirlar Mahkamasining “Yuridik va jismoniy shaxslarni ro‘yxatdan o‘tkazishni hamda ular tomonidan savdo faoliyati
amalga oshirilishini tartibga solish chora-tadbirlari to‘g‘risida” 2002-yil 26-noyabrdagi 407-son qaroriga (O‘zbekiston
Respublikasi QT, 2002-y., 11-son, 71-modda) ilovaning 1-bandi ikkinchi xatboshidan “shuningdek elektron tijoratga nisbatan”
so‘zlari chiqarib tashlansin.
5. Vazirliklar va idoralar o‘zlari qabul qilgan normativ-huquqiy hujjatlarni bir oy muddatda ushbu qarorga
muvofiqlashtirsinlar.
6. Mazkur qarorning bajarilishini nazorat qilish O‘zbekiston Respublikasi Bosh vazirining birinchi o‘rinbosari R.S.
Azimov zimmasiga yuklansin.
O‘zbekiston Respublikasining Bosh vaziri Sh. MIRZIYOYEV

I. Umumiy qoidalar

Toshkent sh.,
2016-yil 2-iyun,
185-son

II. Elektron tijoratda shartnomalar
tuzishda elektron raqamli
imzolarni qo‘llash
III. Elektron tijoratni amalga
oshirishda elektron hujjatlarni va
boshqa elektron axborotni saqlash
tartibi
IV. Tuziladigan shartnomalar
bo‘yicha elektron hujjatlarni,
xabarlarni va boshqa elektron
axborotni saqlashda elektron
tijorat ishtirokchilari va axborot
vositachilarining huquq va
majburiyatlari
V. Yakunlovchi qoidalar

Vazirlar Mahkamasining 2016-yil 2-iyundagi
185-son qaroriga
1-ILOVA

Elektron tijoratni amalga oshirish
QOIDALARI
I. Umumiy qoidalar
1. Ushbu Qoidalar “Elektron tijorat to‘g‘risida”, “Elektron hujjat aylanishi to‘g‘risida”gi O‘zbekiston Respublikasi
qonunlariga va boshqa normativ-huquqiy hujjatlarga muvofiq elektron tijorat shaklida tovarlarni sotishni (ishlarni bajarishni,
xizmatlar ko‘rsatishni) tartibga soladi.
2. Ushbu Qoidalarning amal qilishi:
davlat xaridlari to‘g‘risidagi qonun hujjatlariga muvofiq amalga oshiriladigan tovarlarning (ishlar va xizmatlarning) davlat
xaridlariga;
birja faoliyatini amalga oshirish huquqini beradigan litsenziyaga ega bo‘lgan birjalarda, shuningdek axborot
vositachilarining axborot tizimlarida sodir etiladigan bitimlarga;
ko‘chmas mulkni sotishga, shuningdek qonun hujjatlariga muvofiq notarial tasdiqlanishi yoki davlat ro‘yxatidan
o‘tkazilishi kerak bo‘ladigan bitimlarga tatbiq etilmaydi.
3. Elektron tijorat shaklida amalga oshiriladigan ulgurji va chakana savdo Vazirlar Mahkamasining 2002-yil 26noyabrdagi 407-son qarori bilan tasdiqlangan Ulgurji va chakana savdo faoliyatini amalga oshirish tartibi to‘g‘risidagi nizom va
Vazirlar Mahkamasining 2003-yil 13-fevraldagi 75-son qarori bilan tasdiqlangan O‘zbekiston Respublikasida chakana savdo
qoidalari bilan tartibga solinadi.
Elektron tijorat shaklida tovarlarni sotishda (ishlarni bajarishda va xizmatlar ko‘rsatishda) ushbu Qoidalarga 1-ilovada
ko‘rsatilgan tovarlarni (ishlarni, xizmatlarni) sotish tartib-taomillarini soddalashtirishga yo‘naltirilgan alohida normalar
qo‘llaniladi.
4. Elektron tijorat shaklida tovarlarni (ishlarni, xizmatlarni) sotish ruxsat etish xususiyatiga ega alohida hujjat olinishini
talab etmaydi.
Bunda elektron tijorat shaklida tovarlarni (ishlarni, xizmatlarni) sotishda, agar hujjatni elektron tijoratdan tashqarida
rasmiylashtirish zarurligi qonun hujjatlarida belgilangan bo‘lsa, ruxsat etish xususiyatiga ega tegishli hujjatni olishni istisno
etmaydi.
5. Tovarlar (ishlar, xizmatlar) elektron tijorat obyektlari hisoblanadi, ushbu Qoidalarga 2-ilovaga* muvofiq ro‘yxatga
binoan aylanmadan olib qo‘yilgan yoki aylanmadagi cheklangan tovarlar (ishlar, xizmatlar) bundan mustasno.
* Qoidalarga 2-ilova rus tilidagi matnda berilgan.

6. Elektron tijorat ushbu Qoidalarga 3-ilovaga muvofiq sxemaga binoan axborot tizimida ofertani (taklifni) joylashtirish
va ofertaga aksept olish yo‘li bilan amalga oshiriladi.
II. Asosiy tushunchalar
7. Ushbu Qoidalarda quyidagi asosiy tushunchalar qo‘llaniladi:
aksept — oferta yo‘llangan shaxsning uning qabul qilinganligi to‘g‘risidagi javobi;
axborot tizimi — axborotni to‘plash, saqlash, izlash, qayta ishlash va undan foydalanish imkonini beradigan axborot
resurslari, axborot texnologiyalari va aloqa vositalarining tashkiliy tartibga solingan jami;
axborot vositachisi — elektron tijoratda elektron hujjatlar va elektron xabarlar aylanishi bilan bog‘liq xizmatlar
ko‘rsatuvchi yuridik shaxs;
axborot resursi — axborot tizimi tarkibidagi elektron shakldagi axborot, ma’lumotlar banki, ma’lumotlar bazasi;
oferta — bir shaxsga, bir nechta aniq shaxslarga yoki shaxslarning nomuayyan doirasiga yo‘naltirilgan, undan taklif
bildirayotgan shaxsning (oferentning) taklifda ko‘rsatilgan shartlarda kim javob bersa u bilan shartnoma tuzishga bo‘lgan irodasi
bilinadigan shartnomaning barcha mavjud shartlari mavjud bo‘lgan taklif;
xaridor — pirovard iste’mol, tijorat maqsadlarida foydalanish, o‘zining ishlab chiqarish-xo‘jalik ehtiyojlari uchun
axborot tizimlaridan foydalangan holda tovarlarni (ishlarni, xizmatlarni) sotib oluvchi jismoniy shaxs yoki tadbirkorlik faoliyati
subyektlari (O‘zbekiston Respublikasining rezidentlari va norezidentlari);
sotuvchi — axborot tizimlaridan foydalangan holda tovarlarni (ishlarni, xizmatlarni) sotuvchi tadbirkorlik faoliyati
subyekti;
elektron tijorat ishtirokchisi — elektron tijoratda tovarlarni (ishlarni, xizmatlarni) sotuvchi yoki ularning xaridori
bo‘lgan yuridik yoki jismoniy shaxs;
elektron tijorat — axborot tizimlaridan foydalangan holda tuziladigan shartnomaga muvofiq amalga oshiriladigan
tovarlar (ishlar, xizmatlar) oldi-sotdisi;
elektron savdo maydonchasi — tashkiliy, axborot va texnik qarorlarning dasturiy-apparat majmui, shu jumladan
tovarlarni (ishlarni, xizmatlarni) sotish uchun axborot tizimi orqali sotuvchi va xaridorning (buyurtmachining) o‘zaro hamkorligini
ta’minlaydigan internet-do‘kon;
elektron xabar — axborotni jo‘natuvchini identifikatsiyalash imkonini beruvchi elektron shaklda qayd etilgan axborot;
elektron vosita — elektron shaklda axborotni qayta ishlash, saqlash va uni ayirboshlashga mo‘ljallangan kompyuter va
(yoki) boshqa texnik asbob, shuningdek telekommunikatsiyalar tarmog‘i;
elektron shartnoma (keyingi o‘rinlarda shartnoma deb ataladi) — tovarlar (ishlar, xizmatlar) oldi-sotdisi uchun
axborot tizimlaridan foydalangan holda sotuvchi va xaridor o‘rtasida tuziladigan shartnoma;
elektron hujjat — elektron shaklda qayd etilgan, elektron raqamli imzo bilan tasdiqlangan va elektron hujjatning uni
identifikatsiyalash imkonini beradigan boshqa rekvizitlarga ega bo‘lgan axborot.
III. Elektron tijorat subyektlari
8. Elektron tijorat ishtirokchisi (sotuvchi, xaridor) va axborot vositachisi (elektron tijorat subyektlari hisoblanadilar).
9. Elektron tijorat subyektlari tuzilgan shartnoma talablariga muvofiq huquqni amalga oshiradilar va ega bo‘ladilar,
majburiyatlarni bajaradilar.
10. Sotuvchi quyidagi huquqlarga ega:
elektron tijorat maqsadlarida mavjud bo‘lgan axborot resurslarida ofertani joylashtirish;
shartnomalar tuzish yo‘li bilan tovarlarni sotish (ishlarni bajarish, xizmatlar ko‘rsatish);
axborot vositachilariga elektron hujjatlar va elektron xabarlarni saqlash uchun berish.
11. Sotuvchi:
a) elektron tijoratda tovarlarni sotishda (ishlarni bajarishda, xizmatlar ko‘rsatishda), shu jumladan tovarlar (ishlar,
xizmatlar) to‘g‘risidagi zarur va ishonchli axborotni xaridorga taqdim etish bo‘yicha raqobat va iste’molchilarning huquqlarini
himoya qilish to‘g‘risidagi qonun hujjatlari talablariga rioya etishi;
b) elektron hujjatlar va elektron xabarlarni belgilangan tartibda saqlashni ta’minlashi;
v) elektron tijoratning boshqa ishtirokchilarini o‘zi to‘g‘risida elektron shaklda davlat tilida, zaruriyat bo‘lganda esa
boshqa tillardagi ishonchli axborotdan tegishli foydalanishni ta’minlashi shart, axborot quyidagi ma’lumotlarni o‘z ichiga olishi
kerak:
yuridik shaxs uchun — tadbirkorlik faoliyati subyektining tashkiliy-huquqiy shakli ko‘rsatilgan holda uning to‘liq nomi;
yuridik shaxs tashkil etmasdan tadbirkorlik faoliyatini amalga oshiruvchi jismoniy shaxs uchun — familiyasi, ismi, otasining ismi;
davlat ro‘yxatidan o‘tkazilganligi to‘g‘risidagi ma’lumotlar, tadbirkorlik faoliyati subyektining soliq to‘lovchining
identifikatsiya raqami;
joylashgan joyi (pochta manzili), elektron pochta manzili, bog‘lanish telefoni raqami;
qonun hujjatlarida nazarda tutilgan hollarda litsenziya yoki ruxsat etish xususiyatiga ega hujjatning mavjudligi
to‘g‘risidagi ma’lumotlar (litsenziyaning yoki ruxsat etish xususiyatiga ega hujjatning raqami, amal qilish muddati, litsenziyani
yoki ruxsat etish xususiyatiga ega hujjatni berishga vakolatli organning nomi).
12. Sotuvchidan chiquvchi oferta yoxud taklif etilayotgan tovarlar (ishlar, xizmatlar) to‘g‘risidagi axborot axborotni
buzmasdan qayta tiklash va sotuvchi to‘g‘risida, shuningdek u tomondan taklif qilinayotgan tovarlar (ishlar, xizmatlar), ularning
narxlari va tariflari, shuningdek ularni sotish (ishlarni bajarish, xizmatlar ko‘rsatish) shartlari to‘g‘risida ishonchli tasavvur hosil
qilish imkonini beruvchi elektron shaklda taqdim etilishi kerak.
13. Elektron tijorat subyektlari, elektron hujjatlar va elektron xabarlarni ayirboshlash uchun tegishli axborot tizimlarini
boshqarishni aniq tashkil etishni ta’minlab shartnoma asosida axborot vositachisi xizmatlaridan foydalanishlari mumkin.
14. Axborot vositachilari jumlasiga quyidagilar kiradi:
elektron tijorat ishtirokchilarining elektron hujjatlari va elektron xabarlari aylanishi bo‘yicha xizmatlar ko‘rsatuvchi
telekommunikatsiya tarmoqlari operatorlari va provaydyerlari;
elektron tijorat ishtirokchilarining to‘lov tizimlaridan foydalanilishini va to‘lovlar o‘tkazilishini ta’minlash bo‘yicha
xizmatlar ko‘rsatuvchi banklar;
elektron yarmarkalar, kimoshdi savdolari va tanlovlar tashkil etilishini amalga oshiruvchi yuridik shaxslar;
elektron tijorat ishtirokchilarining elektron hujjatlari va elektron xabarlarini saqlash bo‘yicha xizmatlar ko‘rsatuvchi
yuridik shaxslar.
Axborot vositachilari jumlasiga qonun hujjatlariga muvofiq boshqa yuridik shaxslar ham kiritilishi mumkin.
15. Axborot vositachilari sotuvchi va xaridor o‘rtasida tuziladigan shartnomalarning taraflari hisoblanmaydilar.
16. Axborot vositachisi quyidagi huquqlarga ega:
o‘z vakolati doirasida shartnoma asosida elektron tijoratda elektron hujjatlar va elektron xabarlar aylanishi bilan bog‘liq
xizmatlar ko‘rsatish;
elektron tijorat ishtirokchilariga ko‘rsatiladigan xizmatlar shartlarini belgilash.
17. Axborot vositachisi:
elektron tijorat sohasidagi standartlar, normalar va qoidalarga rioya etishi;
o‘zining to‘liq nomi, tashkiliy-huquqiy shakli, ko‘rsatiladigan xizmatlar, ularni ko‘rsatish shartlari va qiymatlari (tariflari)
haqidagi axborotni elektron tijorat ishtirokchilariga oshkor qilishi;
elektron hujjatlarning va elektron xabarlarning mazmunini, ulardan foydalanish tartibini o‘zgartirmasligi, elektron tijorat
ishtirokchilari bilan tuzilgan shartnomalarda nazarda tutilgan hollar bundan mustasno;
elektron hujjatlarni, elektron xabarlarni hamda shaxsga doir ma’lumotlarni ruxsatsiz foydalanishdan himoya qilish choratadbirlari bilan ta’minlashi;
elektron hujjatlarni va elektron xabarlarni uchinchi shaxslarga yubormasligi shart (qonunda yoki shartnomada nazarda
tutilgan hollar bundan mustasno).
Axborot vositachisi qonun hujjatlariga hamda shartnomaga muvofiq boshqa huquqlarga ega bo‘lishi va o‘z zimmasiga
o‘zga majburiyatlar olishi mumkin.
elektron tijoratni amalga oshirishda foydalaniladigan ma’lumotlarning elektron arxivini tashkil etishi, ular belgilangan
tartibda saqlanishini ta’minlashi;
axborot tizimlaridagi mavjud axborotning yaxlitligi va maxfiyligini ta’minlashi shart.
18. Axborot vositachisi berilayotgan, olinayotgan, saqlanayotgan elektron hujjatlar va elektron xabarlarni nazorat qilishga
yoki ularning ishonchliligini, shuningdek ularning qonun hujjatlariga muvofiqligini nazorat qilishga yoki ishonchliligini
tekshirishga majbur emas, agar qonun hujjatlarida yoki shartnomada o‘zgacha hol nazarda tutilmagan bo‘lsa.
19. Elektron tijorat subyektlarining axborot vositachisi orqali yuborilayotgan elektron hujjatlar va elektron xabarlar
mazmuni bilan bog‘liq bo‘lgan huquqiy oqibatlar uchun axborot vositachisi javobgar bo‘lmaydi.
20. Xaridorga ushbu Qoidalarda, tuzilgan shartnomada va qonun hujjatlarida nazarda tutilgan barcha huquqlar beriladi va
zimmasiga majburiyatlar yuklanadi.
IV. Elektron savdo maydonchasini tashkil etish
21. Sotuvchi va axborot vositachisi elektron tijorat subyektlarining o‘zaro hamkorligini ta’minlaydigan elektron savdo
maydonchasi orqali elektron tijorat shaklida tovarlarni sotish (ishlarni bajarish, xizmatlar ko‘rsatish) huquqiga egadir.
22. Elektron savdo maydonchalari Internet butunjahon axborot tarmog‘idagi resurslar, Milliy axborot-izlash tizimida
ko‘rsatiladigan dasturiy mahsulotlar va mobil ilovalar bo‘lishi mumkin.
23. Elektron savdo maydonchasi elektron tijoratni amalga oshirish uchun zarur funksiyalarni, shu jumladan:
ushbu Qoidalarda nazarda tutilgan tartibda ofertani joylashtirish, akseptni amalga oshirish va shartnomalar tuzish;
elektron tijorat subyektlariga ushbu Qoidalarga muvofiq nazarda tutilgan axborotdan foydalanish;
ushbu Qoidalar talablariga muvofiq elektron hujjatlar va elektron xabarlarni xavfsiz ayirboshlashni ta’minlash;
O‘zbekiston Respublikasi hududida joylashgan servyerlarda elektron hujjatlar va elektron xabarlarni belgilangan tartibda
saqlash imkoniyatini o‘z ichiga olishi kerak.
V. Shartnoma tuzish tartibi
24. Shartnoma oferta va akseptdan iborat bo‘ladi. Shartnoma, agar shartnomada o‘zgacha hol nazarda tutilmagan bo‘lsa,
oferta yuborgan taraf tomonidan boshqa taraf yuborgan aksept olingan paytdan boshlab tuzilgan deb e’tirof etiladi.
25. Oferta o‘zida elektron hujjatni ifodalaydi, uning vositasida elektron tijorat ishtirokchisi bitta shaxsga, bir nechta aniq
shaxslarga va shaxslarning nomuayyan doirasiga shartnoma tuzishni taklif etadi va ularning shartnoma shartlari mavjud bo‘lgan,
shu jumladan ushbu Qoidalarga muvofiq majburiy shartnoma shartlari mavjud bo‘lgan matndan foydalanilishini ta’minlaydi.
26. Elektron tijorat ishtirokchisidan chiquvchi ofertada shartnomaga kiritilishi kerak bo‘lgan barcha shartlar yoxud bunday
shartlar mavjud bo‘lgan elektron hujjatlar yoki elektron xabarlarga xavolalar bo‘lishi kerak.
27. Oferta unda ko‘rsatilgan muddat mobaynida haqiqiydir. Elektron tijorat ishtirokchisi tomonidan olingan oferta, agar
ofertaning o‘zida o‘zgacha hol qayd etilmagan yoxud taklifning mohiyatidan yoki taklif bildirilgan vaziyatdan kelib chiqmasa,
uning aksepti uchun belgilangan muddat mobaynida chaqirib olinishi mumkin emas.
28. Ofertani chaqirib olish uni oluvchiga chaqirib olish sabablari ko‘rsatilishi kerak bo‘lgan elektron hujjat yoki elektron
xabar shaklida chaqirib olish to‘g‘risida bildirishnoma yuborish orqali amalga oshiriladi.
29. Shartnoma:
uning elektron raqamli imzo bilan tasdiqlanishini nazarda tutuvchi elektron hujjat tarzida;
matnida elektron tijorat ishtirokchisining roziligi bildirilgan matn bo‘lgan elektron xabar tarzida;
ofertada ko‘rsatilgan shartlarni bajarish bo‘yicha harakatlarni sodir etish orqali akseptni amalga oshirish yo‘li bilan
tuzilishi mumkin.
30. Aksept o‘zida elektron hujjatni yoki elektron xabarni, shuningdek ofertadagi mavjud shartlarni bajarish bo‘yicha
harakatlarni ifodalaydi, uning orqali shaxs ofertada taklif etilgan shartlarda shartnoma tuzishga to‘liq va so‘zsiz rozilikni
ifodalaydi.
31. Akseptda oferent tomonidan taklif etilgan shartnomaning barcha shartlari o‘zgartirilmasligi kerak. Oferentga
shartnomaning o‘zgartirilgan shartlari bilan javob yuborilgan taqdirda, bunday javob aksept hisoblanmaydi va yangi oferta
hisoblanadi.
32. Oferta yoki aksept, agar taraflarning ahdlashuvida o‘zgacha hol nazarda tutilmagan bo‘lsa, axborot tizimi tomonidan
avtomatik aniqlanadigan oluvchi tomonidan uning olinganligi to‘g‘risida bildirishnoma jo‘natilgan paytdan boshlab olingan deb
hisoblanadi.
33. Oferta olinganligi to‘g‘risidagi bildirishnoma ushbu Qoidalarda belgilangan tartibda aksept olinmasdan shartnomani
ijro etish uchun asos hisoblanmaydi.
34. Oferta va aksept jo‘natuvchi tomonidan ularning mazmuni o‘zgartirilmasdan, ular yuborilgan tarzda, oluvchi
tomonidan esa — agar taraflarning ahdlashuvida o‘zgacha hol nazarda tutilmagan bo‘lsa, shartnomaning amal qilishi to‘xtatilgan
paytgacha ular olinganda qanday bo‘lsa, shu tarzda saqlanishi kerak.
35. Oferta va akseptni tayyorlash, rasmiylashtirish, amalga oshirish bilan bog‘liq umumiy talablar va ayrim masalalar
qonun hujjatlari bilan tartibga solinadi.
36. Axborot tizimlaridan foydalanilgan holda tuzilgan shartnoma yozma shaklda tuzilgan va taraflar tomonidan
imzolangan, shu jumladan taraflarning muhrlari bilan tasdiqlangan shartnomaga tenglashtiriladi.
37. Shartnomada quyidagi majburiy shartlar bo‘lishi kerak:
shartnoma predmeti;
taraflarning asosiy huquqlari va majburiyatlari;
tovarlarning (ishlar, xizmatlarning) narxi va tavsifi hamda taraflar o‘rtasida hisob-kitob qilish tartibi;
kafolat muddati, agar bu aniq bir tovar uchun belgilangan bo‘lsa;
yetkazib berish joyi va shartlari (yetkazib berish xizmatlari mavjud bo‘lganda);
taraflarning javobgarligi;
majburiyatlarni bajarish tartibi va muddatlari;
shartnomaga o‘zgartirish va qo‘shimchalar kiritish imkoniyati va tartibi;
bitimni rad etish shartlari;
tovar va pul mablag‘larini qaytarish shartlari va tartibi;
shartnoma tuzilgan til to‘g‘risidagi ma’lumot;
elektron hujjatga va elektron xabarga havola qilish vositasida shartnomaga kiritiladigan shartlar va tegishli havoladan
foydalanish tartibi (ular mavjud bo‘lganda);
shartnomaning amal qilishini to‘xtatish shartlari;
nizolarni hal etish tartibi;
taraflarning joylashgan joyi (pochta manzili), elektron manzili va bank rekvizitlari;
taraflar tomonidan kelishilgan boshqa shartlar.
38. Shartnoma unga hamma foydalanishi mumkin bo‘lgan axborot resursida joylashtirilgan elektron hujjatga havola qilish
yo‘li bilan kiritiladigan alohida shartlarni o‘z ichiga olishi mumkin. Bu holda elektron hujjatni joylashtirgan elektron tijorat
ishtirokchisi qonun hujjatlarida yoki shartnomada belgilangan muddat mobaynida undan erkin foydalanish imkoniyatini
ta’minlashi, bu muddat o‘tganidan keyin esa mazkur elektron hujjatning qonun hujjatlarida nazarda tutilgan tartibda saqlanishini
ta’minlashi shart.
39. Shartnomaga kiritiladigan o‘zgartirishlar shartnomaning ajralmas qismi hisoblangan elektron hujjat va (yoki) elektron
xabar sifatida rasmiylashtiriladi.
VI. Elektron hujjat va elektron xabar
40. Elektron hujjat va elektron xabar qog‘ozdagi o‘z qo‘li bilan imzolangan hujjatga tenglashtiriladi.
41. Elektron hujjat va elektron xabarning mazmuni uchun, agar shartnomada yoki qonun hujjatlarida o‘zgacha hol nazarda
tutilmagan bo‘lsa, elektron tijorat ishtirokchisi javob beradi.
42. Sotuvchi yoki axborot vositachisi elektron hujjatlarni, elektron xabarlarni qonun hujjatlarida belgilangan tartibda va
muddatlarda saqlashi shart.
43. Elektron hujjat va elektron xabar:
bevosita elektron tijorat ishtirokchisi tomonidan;
elektron tijorat ishtirokchisi nomidan ish ko‘rish vakolatlari berilgan shaxslar, shu jumladan axborot vositachisi
tomonidan;
elektron tijorat ishtirokchisining axborot tizimi yoki uning nomidan — avtomatik rejimda ishlaydigan tizim tomonidan
yuborilishi mumkin.
44. Elektron hujjat va elektron xabarni oluvchi ularning jo‘natuvchiga tegishliligi holatini tasdiqlashni talab qilish
huquqiga egadir.
VII. Elektron tijoratda to‘lovlarni yetkazish va amalga oshirish
45. Ishlarni bajarish va xizmatlar ko‘rsatish shartnomada ko‘rsatilgan joyda va muddatlarda amalga oshiriladi.
46. Agar shartnoma tovarni yetkazib berish sharti bilan tuzilgan bo‘lsa, sotuvchi tovarni shartnomada ko‘rsatilgan
muddatlarda xaridor tomonidan ko‘rsatilgan joyga yetkazib berishi shart.
47. Tovarlarni xaridor tomonidan ko‘rsatilgan joyiga yetkazib berish uchun sotuvchi:
O‘zbekiston Respublikasi hududida o‘zining avtomobil transportida shahar, shahar atrofi, shaharlararo va xalqaro
tashishlarga litsenziya olmasdan yo‘lovchilar va yuklarni avtomobil transportida yetkazib berishni mustaqil amalga oshirishi;
Oldingi tahrirga qarang.

tovarlarni yetkazib berish bo‘yicha xizmatlar ko‘rsatish huquqiga ega bo‘lgan yetkazib berish xizmati xizmatlaridan
foydalanish;
(47-bandning uchinchi xatboshisi O‘zbekiston Respublikasi Vazirlar Mahkamasining 2018-yil 13-oktabrdagi 825-sonli qarori
tahririda — Qonun hujjatlari ma’lumotlari milliy bazasi, 16.10.2018-y., 09/18/825/2052-son)

yetkazib berishning qonunchilikda taqiqlanmagan boshqa usullaridan foydalanishi mumkin.
Oldingi tahrirga qarang.
Oldingi tahrirga qarang.

48. Elektron tijoratda to‘lovlar quyidagi usullarda amalga oshiriladi:
naqd pul bilan — nazorat-kassa mashinasidan, qonun hujjatlarida nazarda tutilgan hollarda esa onlayn nazorat-kassa
mashinalari yoki virtual kassadan foydalanish orqali naqd pul mablag‘lari qabul qilingani to‘g‘risida nazorat-kassa mashinasi yoki
virtual kassa cheki yoxud boshqa tasdiqlovchi hujjatni majburan taqdim etish, shuningdek, belgilangan tartibda inkassatsiya
qoidalariga rioya etgan holda, olingan pullarni xizmat ko‘rsatuvchi bankka topshirishni ta’minlash;
(48-bandning birinchi va ikkinchi xatboshilari O‘zbekiston Respublikasi Vazirlar Mahkamasining 2019-yil 23-noyabrdagi 943sonli qarori tahririda — Qonun hujjatlari ma’lumotlari milliy bazasi, 23.11.2019-y., 09/19/943/4066-son)

elektron to‘lov vositalari bilan — to‘lovlarni qabul qilish uchun hisob terminali yoki virtual terminal (E-POS) orqali
shaxsiy va korporativ bank kartalaridan foydalanish orqali chakana to‘lov tizimida sotuvchi va xaridorga elektron to‘lov cheki yoki
to‘lovni tasdiqlovchi boshqa hujjatni albatta taqdim etgan holda;
pul mablag‘larini bank hisob raqamlaridan o‘tkazish yo‘li bilan — pul mablag‘larini bank hisob raqamlaridan (shu
jumladan karta hisob raqamlaridan) shaxsiy kabinet (masofaviy bank hisob raqamlaridan xizmat ko‘rsatish tizimi) yoki chakana
to‘lov tizimi orqali o‘tkazgan holda.
(48-band O‘zbekiston Respublikasi Vazirlar Mahkamasining 2018-yil 13-oktabrdagi 825-sonli qarori tahririda — Qonun
hujjatlari ma’lumotlari milliy bazasi, 16.10.2018-y., 09/18/825/2052-son)
Oldingi tahrirga qarang.

481. Elektron to‘lov vositalaridan foydalangan holda hisob-kitoblarni amalga oshirayotganda xaridorga kassa chekini
elektron shaklda (bundan keyin elektron chek) xaridor ko‘rsatgan abonent raqamiga yoki elektron pochta manziliga taqdim etishni
ta’minlash zarur. Elektron chek nazorat kassa apparati mashinasidan chiqarilgan qog‘oz ko‘rinishidagi chekka tenglashtiriladi.
482. Etkazib berish xizmatlariga sotuvchining nomidan tovarlar uchun to‘lovlarni qabul qilish huquqi shartnomaga asosan
xaridor tovarni sotib olganligini tasdiqlovchi kassa cheki yoki boshqa hujjatni taqdim etgan holda beriladi.
483. Tovarlar milliy pochta aloqasi operatori orqali yetkazib berilgan taqdirda tovarning to‘lovi pochta pul o‘tkazmalari
ustama to‘lov orqali amalga oshirilishi mumkin. Ushbu to‘lov usulida tovarni jo‘natish ustama to‘lovli pochta jo‘natmalari orqali
amalga oshirilishi kerak.
Pochta jo‘natmalari orqali yetkaziladigan va ustama to‘lov qo‘llanilgan tovar xaridor tomonidan ustama to‘lov to‘liq
to‘lanib, kvitansiya taqdim etilgandan so‘ng beriladi. Ustama to‘lov summalarini sotuvchi manziliga jo‘natish milliy pochta aloqasi
operatori tomonidan pul mablag‘larini pochta orqali o‘tkazishning Pochta aloqasi xizmatlari ko‘rsatish qoidalarida belgilangan
tartibda amalga oshiriladi.
(481 — 483-bandlar O‘zbekiston Respublikasi Vazirlar Mahkamasining 2018-yil 13-oktabrdagi 825-sonli qaroriga asosan
kiritilgan — Qonun hujjatlari ma’lumotlari milliy bazasi, 16.10.2018-y., 09/18/825/2052-son)

VIII. Shartnoma shartlarini bajarishni rad etish tartibi
49. Tovarni (ishlarni, xizmatlarni) sotib oluvchi qonun hujjatlarida nazarda tutilgan hollarda tovarni, ishlarni bajarish va
xizmatlar ko‘rsatishni rad etish sabablarini ko‘rsatgan holda sotuvchini xabardor qilib o‘zi bilan tuzilgan shartnomani bajarishni
rad etish huquqiga egadir.
50. Xaridor shartnomada nazarda tutilgan hollarda shartnoma shartlarini bajarishni rad etishi mumkin emas.
51. Elektron tijoratda tovarni qaytarish “Iste’molchilarning huquqlarini himoya qilish to‘g‘risida”, “Xo‘jalik yurituvchi
subyektlar faoliyatining shartnomaviy-huquqiy bazasi to‘g‘risida”gi O‘zbekiston Respublikasi qonunlariga, Fuqarolik kodeksiga va
boshqa normativ-huquqiy hujjatlarga, shuningdek tuzilgan shartnomaga muvofiq amalga oshiriladi.
52. Pul mablag‘larini qaytarish zarur bo‘lgan hollarda sotuvchi tovar (ishlar, xizmatlar) xarid qilinganligi uchun to‘lov
qanday usulda amalga oshirilgan bo‘lsa, o‘sha usulda tovarning (ishlar, xizmatlarning) haqi to‘langanligini tasdiqlaydigan taqdim
etilgan va chekka tenglashtirilgan hujjat asosida xaridorga qaytarishi shart.
53. Pul mablag‘larini qaytarish shartnomada ko‘rsatilgan tartibda va muddatlarda amalga oshiriladi.
54. Tovarni va pul mablag‘larini qaytarish bilan bog‘liq hujjatlar elektron hujjat yoki elektron xabar tarzida
rasmiylashtirilishi mumkin.
55. Tovarni qaytarish bilan bog‘liq transport xarajatlarini qoplash shartnomada ko‘rsatilgan shartlarga muvofiq amalga
oshiriladi.
IX. Elektron tijoratda eksportni amalga oshirish xususiyatlari
56. Tovarlarning (ishlar, xizmatlarning) elektron tijorat shaklidagi eksporti bojxona qonunchiligining barcha talablariga
majburiy rioya qilingan holda amalga oshiriladi.
57. Elektron tijorat sotuvchisi elektron raqamli imzolardan foydalangan holda elektron hujjat tarzida shartnoma — eksport
kontrakti tuzishi mumkin.
58. Shartnoma-eksport kontrakti bo‘yicha axborotni Tashki savdo operatsiyalarining yagona elektron axborot tizimiga
kiritish, shuningdek ularni bajarish Vazirlar Mahkamasining 2003-yil 30-sentabrdagi 416-son qarori bilan tasdiqlangan Tashqi
savdo operatsiyalari ustidan monitoring olib borish tartibi to‘g‘risidagi nizom talablariga qat’iy muvofiq ravishda amalga
oshiriladi.
X. Yakunlovchi qoidalar
59. Elektron tijoratni amalga oshirish bilan bog‘liq nizolar qonun hujjatlarida belgilangan tartibda hal etiladi.
60. Elektron tijorat subyektlari ushbu Qoidalar qoidalariga rioya etilmaganligi, shuningdek o‘z majburiyatlarini qonun
hujjatlarida belgilangan tartibda shartnoma doirasida bajarmaganligi uchun javob beradilar.
61. Soliq solish obyektlarini va soliq solish bilan bog‘liq bo‘lgan obyektlarni aniqlash uchun, shuningdek soliq
majburiyatlarini hisoblab chiqish uchun asos hisoblangan hisobga olinadigan hujjatlarni tuzish soliq to‘g‘risidagi qonun
hujjatlariga muvofiq amalga oshiriladi.
Elektron tijoratni amalga oshirish qoidalariga
1-ILOVA

Elektron tijorat shaklida tovarlarni sotish (ishlarni bajarish, xizmatlar ko‘rsatish) tartib-taomillarini soddalashtirishga
yo‘naltirilgan
ALOHIDA NORMALAR
1. Shartnomaga ilova sifatida tovarlarni (ishlar, xizmatlarni) jismoniy shaxslarga, shuningdek chakana savdo bilan
shug‘ullanuvchi yuridik shaxslarga elektron tijorat shaklida ulgurji va mayda turkumlar bilan sotishda xaridor (buyurtmachi)
joylashgan joy bo‘yicha davlat soliq xizmati organining turg‘un savdo shoxobchasi mavjudligi va nazorat-kassa mashinasi
ro‘yxatdan o‘tkazilganligi to‘g‘risidagi ma’lumotnomasi talab qilinmaydi.
2. Qonun hujjatlarida belgilangan tartibda turg‘un savdo shoxobchalaridan tashqarida va nazorat-kassa mashinalaridan
foydalanmasdan ( № 306) yuridik shaxslar tomonidan chakana va ulgurji sotishga, shuningdek yakka tadbirkorlar tomonidan
elektron tijorat shaklida tovarlarni chakana sotishga yo‘l qo‘yiladi.
3. Elektron tijorat shaklida non va non-bulka mahsulotlarini sotishda maxsus inventar (sanchqilar, pichoqlar, bo‘lish
taxtalari, stellajlar va javonlarni non ushoqlaridan tozalash uchun cho‘tkalar va shu kabilar) talab etilmaydi.
4. Elektron tijorat shaklida tovarlarni sotishda ish joylaridan tashqarida tarozilardan va boshqa o‘lchov asboblaridan
foydalanishga yo‘l qo‘yiladi.
5. Kartoshka va meva-sabzavot tovarlarini elektron tijorat shaklida sotishda ularni taxta tokchalarga, etajerka va
javonlarga va peshtaxtalarga, shu jumladan sovutgichlarga, lotoklarga, kassetalarga, savatlarga, qutilarga, shuningdek boshqa
jihozlangan inventarga qo‘yish talab etilmaydi.
Elektron tijoratni amalga oshirish qoidalariga
3-ILOVA

Elektron tijorat shaklida tovarlarni sotish (ishlarni bajarish, xizmatlar ko‘rsatish)
SXEMASI

Vazirlar Mahkamasining 2016-yil 2-iyundagi
185-son qaroriga
2-ILOVA

Shartnomalarni tuzishda elektron raqamli imzolarni qo‘llash va elektron hujjatlarni hamda elektron tijoratda
qo‘llaniladigan elektron xabarlardagi mavjud axborotni saqlash tartibi to‘g‘risida
NIZOM
I. Umumiy qoidalar
1. Ushbu Nizom “Elektron tijorat to‘g‘risida”, “Elektron raqamli imzo to‘g‘risida” va “Elektron hujjat aylanishi
to‘g‘risida”gi O‘zbekiston Respublikasi qonunlariga muvofiq shartnomalar tuzishda elektron raqamli imzolarni qo‘llash va
elektron hujjatlarni va elektron tijoratda qo‘llaniladigan elektron xabarlardagi mavjud axborotni saqlash tartibini belgilaydi.
2. Ushbu Nizomda quyidagi asosiy tushunchalar qo‘llaniladi:
aksept — oferta yo‘llangan shaxsning uning qabul qilinganligi to‘g‘risidagi javobi;
elektron raqamli imzolarning yopiq kaliti (ERI yopiq kaliti) — faqat imzolovchi shaxsga ma’lum bo‘lgan va elektron
hujjatda elektron raqamli imzolarni yaratish uchun mo‘ljallangan elektron raqamli imzolar vositalaridan foydalanilgan holda
olingan ramzlarning izchilligi;
axborot tizimi — axborotni to‘plash, saqlash, izlash, qayta ishlash va undan foydalanish imkonini beradigan axborot
resurslari, axborot texnologiyalari va aloqa vositalarining tashkiliy tartibga solingan jami;
axborot vositachisi — elektron tijoratda elektron hujjatlar va elektron xabarlar aylanishi bilan bog‘liq xizmatlar
ko‘rsatuvchi yuridik shaxs;
elektron raqamli imzolarning ochiq kaliti (ERI ochiq kaliti) — elektron raqamli imzoning yopiq kalitiga mos bo‘lgan
axborot tizimidan istalgan foydalanuvchi kira oladigan va elektron hujjatdagi elektron raqamli imzolarning haqiqiyligini tasdiqlash
uchun mo‘ljallangan elektron raqamli imzolar vositalaridan foydalangan holda olingan ramzlarning izchilligi;
oferta — bir shaxsga, bir nechta aniq shaxslarga yoki shaxslarning nomuayyan doirasiga yo‘naltirilgan, undan taklif
bildirayotgan shaxsning (oferentning taklifda ko‘rsatilgan shartlarda kim javob bersa u bilan shartnoma tuzishga bo‘lgan irodasi
bilinadigan shartnomaning barcha shartlari mavjud bo‘lgan taklif;
elektron raqamli imzolar kalitining sertifikati (ERI kalitining sertifikati) — ERI ochiq kalitining Elektron raqamli
imzolar kalitlarini ro‘yxatdan o‘tkazish markazi tomonidan ERI yopiq kaliti egasiga berilgan ERI yopiq kalitiga muvofiqligini
tasdiqlaydigan elektron hujjat;
noyob identifikator — obyektning bir xilligini ta’minlaydigan va uni boshqa obyektlardan farqlash imkonini beradigan
belgi;
elektron tijorat ishtirokchisi — elektron tijoratda tovarlarni (ishlarni, xizmatlarni) sotuvchi yoki ularning xaridori
bo‘lgan yuridik yoki jismoniy shaxs;
elektron tijorat — axborot tizimlaridan foydalangan holda tuziladigan shartnomaga muvofiq amalga oshiriladigan
tovarlar (ishlar, xizmatlar) oldi-sotdisi;
elektron raqamli imzo (ERI) — ERI yopiq kalitidan foydalangan holda muayyan elektron hujjatdagi axborotni maxsus
qayta o‘zgartirish natijasida olingan va ERI yopiq kaliti yordamida elektron hujjatdagi axborotda buzish yo‘qligini aniqlash va ERI
yopiq kaliti egasini identifikatsiyalash imkonini beradigan elektron hujjatdagi imzo;
elektron xabar — elektron hujjat hisoblanmaydigan, elektron vositalar yordamida jo‘natilgan, olingan va saqlanadigan
elektron shakldagi axborot;
elektron hujjat — elektron shaklda qayd etilgan, elektron raqamli imzo bilan tasdiqlangan va elektron hujjatning uni
identifikatsiyalash imkonini beradigan boshqa rekvizitlarga ega bo‘lgan axborot.
II. Elektron tijoratda shartnomalar tuzishda elektron raqamli imzolarni qo‘llash
3. ERIlar elektron tijoratda shartnomalarni tuzishda:
yuridik ahamiyatli elektron hujjatlar aylanishini ta’minlash hamda o‘zgartirishlarni aniqlash va elektron tijorat
shartnomasi (keyingi o‘rinlarda shartnomalar deb ataladi) tuzish doirasida huquqiy munosabatlarni to‘xtatishni;
axborot xavfsizligining zarur talablarini ta’minlash, shu jumladan, imzolangandan keyin axborotning yaxlitligi va
o‘zgarmasligini tasdiqlash uchun;
elektron hujjatni imzolagan ERI egasining shaxsini identifikatsiyalashni ta’minlash maqsadida qo‘llanilishi kerak.
4. Shartnomani tuzishda ERIlar kalitlarini ro‘yxatdan o‘tkazishning bir yoki bir nechta markazlari tomonidan berilgan ERI
kalitlari qo‘llanilishi mumkin.
5. Elektron hujjatlarning yaxlitligini tekshirish jarayoni ERI kaliti sertifikatining amal qilishini va elektron hujjatdagi
ERIning haqiqiyligini tekshirish yo‘li bilan amalga oshiriladi.
6. ERI kaliti sertifikatining amal qilishini tekshirish sotuvchi yoki axborot vositachisi tomonidan beriladigan ERIlar
vositalaridan foydalangan holda elektron tijorat ishtirokchilari tomonidan mustaqil amalga oshiriladi.
7. ERI kaliti sertifikatining amal qilishini tekshirish bekor qilingan sertifikatlar ro‘yxatini tekshirish yoki so‘rovni
shakllantirish va ERI kaliti sertifikatini bergan ERIlar kalitlarini ro‘yxatdan o‘tkazish markaziga jo‘natish yordamida amalga
oshiriladi.
8. Elektron hujjatlardagi ERIning haqiqiyligini tekshirish axborot tizimi bilan yoxud ERI kalitlarini ro‘yxatdan o‘tkazish
markaziga murojaat qilish yo‘li bilan amalga oshiriladi.
9. Operatsiya muvaffaqiyatli yakunlanganligi tasdiqlanishidan oldin elektron tijorat ishtirokchilari shartnomani tuzishda
shartnoma tuzish doirasida foydalaniladigan elektron hujjatlarning yaxlitligini tekshiradilar.
10. ERI shakllantirishda ERI kaliti sertifikatining amal qilishini tekshirish ERI kalitlarini ro‘yxatdan o‘tkazish markazida:
ERI kalitining amal qilish muddatini va elektron hujjatni imzolangan yopiq kalit egasining ERI kaliti sertifikati maqomini;
elektron hujjatni imzolangan yopiq kalit egasining ochiq kaliti sertifikatining amal qilish muddatini;
ERI kaliti sertifikati maqomini (amal qiladi, amal qilishi to‘xtatib qo‘yilgan ERI shakllantirish paytida bekor qilingan);
ERI amal qilish muddatini va tekshirilayotgan sertifikatni chiqargan ERI kalitlarini ro‘yxatdan o‘tkazish markazi vakolatli
shaxsining ERI kaliti sertifikati maqomini tekshirishni o‘z ichiga olishi kerak.
11. Elektron hujjat yaxlitligini tekshirish jarayonining ijobiy natijasi elektron hujjatda axborotni (shartnoma tuzish
doirasida foydalaniladigan) buzish yo‘qligini tasdiqlaydi.
12. ERIni yaratish va tekshirish tartib-taomili shartnoma majburiyatlarining haqiqiyligi va amalda ekanligining,
shuningdek ularni har tomonlama o‘zgartirish yoki bekor qilishdan himoya qilishning kafolati hisoblanadi.
III. Elektron tijoratni amalga oshirishda elektron hujjatlarni va boshqa elektron axborotni saqlash tartibi
13. Elektron ma’lumotlar bazalarida:
elektron hujjatlarni yaratish, ularning harakati va ularni yo‘q qilish;
ofertalarni va ularning qabul qilinishi holatlarini e’lon qilish (aksept);
elektron xabarlarni yuborish va olish;
elektron tijoratda shartnomalar tuzish bilan bog‘liq barcha elektron hujjatlar, elektron xabarlar va operatsiyalar saqlanishi
kerak.
14. Barcha ma’lumotlar:
tuzilgan shartnomaning taraflarini identifikatsiyalash va shartnomalarni amalga oshirishning barcha shartlarini aniqlash;
operatsiyalar, shartnomalarni amalga oshirishning aniq sanasi va vaqtini hamda shartnoma va oferta shartlarini
o‘zgartirishni aniqlash imkonini beradigan tarzda saqlanishi kerak.
15. Sotuvchi yoki axborot vositachisining axborot tizimlari doirasida har bir elektron shartnoma va ofertaga uning bir
xilligini ta’minlaydigan va boshqa obyektlardan farqlash imkonini beradigan noyob identifikator berilishi kerak.
16. Elektron hujjatlar va xabarlarni saqlash muddati shunga o‘xshash o‘zgartirishning qog‘oz manbadagi hujjat uchun
belgilangan muddatdan kam bo‘lmasligi kerak.
17. Tuzilgan shartnomalar bo‘yicha barcha saqlanadigan ma’lumotlar shartnomaga va oferta shartlariga munosabatni aniq
belgilash imkonini berishi kerak.
18. Elektron hujjatlar va elektron xabarlarni yaratish, hisobga olish, saqlash va ularning arxivlaridan foydalanish tartibi
qonun hujjatlariga muvofiq elektron hujjatlarni saqlaydigan tashkilot tomonidan belgilanadi.
19. Elektron hujjatlarni, elektron xabarlarni va elektron tijoratda tuziladigan shartnomalar bilan bog‘liq boshqa
ma’lumotlarni saqlash O‘zbekiston Respublikasi hududida amalga oshirilishi kerak.
IV. Tuziladigan shartnomalar bo‘yicha elektron hujjatlarni, xabarlarni va boshqa elektron axborotni saqlashda elektron
tijorat ishtirokchilari va axborot vositachilarining huquq va majburiyatlari
20. Elektron tijorat ishtirokchilari va axborot vositachilari, agar qonun hujjatlarida o‘zgacha hol belgilanmagan bo‘lsa,
ushbu Nizomga muvofiq elektron tijoratni amalga oshirish davomida shakllantiriladigan elektron hujjatlar va elektron xabarlarni
saqlash tartibiga rioya etishlari shart.
21. Agar tuzilgan shartnomada hamma foydalanadigan axborot resursida joylashtirilgan elektron hujjatga xavola qilish
yo‘li bilan unga kiritilgan alohida shartlar mavjud bo‘lsa, elektron hujjatni joylashtirgan elektron tijorat ishtirokchisi qonun
hujjatlarida yoki shartnomada belgilangan muddat mobaynida unga erkin kirish imkoniyatini, bunday muddat tamom bo‘lgach esa
— ushbu elektron hujjatni ushbu Nizomga muvofiq saqlashni ta’minlashi shart.
22. Sotuvchi axborot vositachisi bilan axborot vositachisiga elektron tijoratni amalga oshirish davomida
shakllantiriladigan elektron hujjatlar va elektron xabarlarni saqlash huquqini beradigan ikki tomonlama shartnoma tuzish huquqiga
ega.
23. Sotuvchi va (yoki) axborot vositachisi:
elektron tijoratdagi elektron hujjatlar va xabarlar saqlanishini;
qonun hujjatlarida yoki shartnoma shartlarida belgilangan muddat mobaynida shartnoma ishtirokchilari va vakolatli
shaxslarning elektron hujjatlar va elektron xabarlardan foydalanishini;
qonun hujjatlari talablariga muvofiq ham xaridorlar, ham boshqa jismoniy shaxslarning elektron tijorat shartnomalarini
tuzish davomida ularga ma’lum bo‘lgan shaxsiy ma’lumotlari saqlanishini;
o‘z axborot tizimlari, ma’lumotlar bazalari, elektron hujjatlar, xabarlarni saqlash vositalari va muhiti himoya qilinishini
ta’minlashi shart.
24. Elektron tijorat ishtirokchilari, shuningdek axborot vositachilari:
saqlanayotgan ma’lumotlarning mazmunini o‘zgartirish;
ma’lumotlarni uchinchi shaxslarga berish huquqiga ega emas, qonun hujjatlarida yoki tuzilgan shartnomada nazarda
tutilgan hollar bundan mustasno.
V. Yakunlovchi qoidalar
25. Shartnomalarni tuzishda ERIni qo‘llash, elektron hujjatlarni va elektron tijoratda qo‘llaniladigan elektron xabarlardagi
mavjud axborotni saqlash bilan bog‘liq nizolar qonun hujjatlarida belgilangan tartibda hal etiladi.
26. Elektron tijorat ishtirokchilari va axborot vositachisi ushbu nizom talablariga rioya etilmaganligi uchun qonun
hujjatlarida belgilangan tartibda javob beradi.
(O‘zbekiston Respublikasi qonun hujjatlari to‘plami, 2016-y., 23-son, 266-modda; Qonun hujjatlari ma’lumotlari milliy bazasi, 27.07.2018y., 09/18/583/1582-son, 16.10.2018-y., 09/18/825/2052-son; 23.11.2019-y., 09/19/943/4066-son; 14.12.2020-y., 09/20/777/1620-son,
28.12.2020-y., 09/20/810/1673-son)

Hujjatda xato topganingizda, uni belgilab Ctrl+Enter ni bosing.
© O‘zbekiston Respublikasi Adliya vazirligi qoshidagi “Adolat” milliy huquqiy axborot markazi davlat muassasasi

