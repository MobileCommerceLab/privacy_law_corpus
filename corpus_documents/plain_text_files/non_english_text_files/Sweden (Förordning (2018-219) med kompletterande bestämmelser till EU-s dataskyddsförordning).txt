Lyssna

Lättläst

Teckenspråk

In English

Other languages

Sök på riksdagen.se

Start

Ledamöter & partier

Utskotten & EU-nämnden

Debatter & beslut

Dokument & lagar

Ordbok

Sök

Så funkar riksdagen

Webb-tv

Start / Dokument & lagar / Förordning (2018:219) med kompletterande bestämmelser till EU:s dataskyddsförordning

Förordning (2018:219) med
kompletterande bestämmelser till
EU:s dataskyddsförordning
t.o.m. SFS 2020:1140

SFS nr: 2018:219
Departement/myndighet: Justitiedepartementet L6
Utfärdad: 2018-04-19
Ändrad: t.o.m. SFS 2020:1140
Ändringsregister: SFSR (Regeringskansliet)
Källa: Fulltext (Regeringskansliet)

Innehåll:
Övergångsbestämmelser

Inledande bestämmelser
1 § Denna förordning innehåller bestämmelser som kompletterar
1. Europaparlamentets och rådets förordning (EU) 2016/679 av den 27 april
2016 om skydd för fysiska personer med avseende på behandling av
personuppgifter och om det fria flödet av sådana uppgifter och om upphävande
av direktiv 95/46/EG (allmän dataskyddsförordning), här benämnd EU:s
dataskyddsförordning,
2. lagen (2018:218) med kompletterande bestämmelser till EU:s
dataskyddsförordning, och
3. Europarådets konvention om skydd för enskilda vid automatisk
databehandling av personuppgifter, här benämnd Europarådets
dataskyddskonvention.
2 § Denna förordning är meddelad med stöd av
- 3 kap. 9 § lagen (2018:218) med kompletterande bestämmelser till EU:s
dataskyddsförordning i fråga om 5 och 6 §§,
- 2 kap. 3 § och 3 kap. 6 och 9 §§ samma lag i fråga om 7 §,
- 6 kap. 7 § samma lag i fråga om 10 och 11 §§, och
- 8 kap. 7 § regeringsformen i fråga om övriga bestämmelser.

Tillsynsmyndighet
3 § Integritetsskyddsmyndigheten är tillsynsmyndighet enligt EU:s
dataskyddsförordning och lagen (2018:218) med kompletterande bestämmelser
till EU:s dataskyddsförordning.
Förordning (2020:1140).

Ackrediteringsorgan
4 § Styrelsen för ackreditering och teknisk kontroll ackrediterar
certifieringsorgan enligt artikel 43 i EU:s dataskyddsförordning.

Personuppgifter som rör lagöverträdelser
5 § Personuppgifter som avses i artikel 10 i EU:s dataskyddsförordning får
behandlas av andra än myndigheter om behandlingen är nödvändig för att
1. rättsliga anspråk ska kunna fastställas, göras gällande eller försvaras, eller
2. en rättslig förpliktelse enligt lag eller förordning ska kunna fullgöras.
6 § Integritetsskyddsmyndigheten får meddela ytterligare föreskrifter om i vilka
fall andra än myndigheter får behandla personuppgifter som avses i artikel 10 i
EU:s dataskyddsförordning.
Integritetsskyddsmyndigheten får även i enskilda fall besluta att andra än
myndigheter får behandla sådana personuppgifter.
Förordning (2020:1140).

Enskilda arkiv
7 § Riksarkivet får meddela föreskrifter om att personuppgiftsansvariga som inte
omfattas av föreskrifter om arkiv får behandla personuppgifter för arkivändamål
av allmänt intresse.
Riksarkivet får även i enskilda fall besluta att sådana personuppgiftsansvariga får
behandla personuppgifter för arkivändamål av allmänt intresse.
Föreskrifter och beslut som meddelas enligt första och andra styckena får avse
behandling av personuppgifter som avses i artikel 9.1 (känsliga personuppgifter)
och artikel 10 i EU:s dataskyddsförordning.
8 § Innan Riksarkivet meddelar föreskrifter eller beslut enligt 7 § ska
Integritetsskyddsmyndigheten ges tillfälle att yttra sig över Riksarkivets förslag.
Förordning (2020:1140).

Verkställighet av beslut om sanktionsavgift
9 § Sanktionsavgifter ska betalas till Kammarkollegiet.
10 § En beslutad sanktionsavgift faller bort till den del beslutet om avgiften inte
har verkställts inom fem år från det att beslutet fick laga kraft.
11 § Om betalningsansvaret har upphävts genom ett beslut som fått laga kraft,
ska sanktionsavgiften betalas tillbaka. För sanktionsavgift som betalas tillbaka
betalas även ränta enligt 5 § räntelagen (1975:635) för tiden från den dag då
avgiften betalades till och med den dag den betalas tillbaka.

Bistånd enligt Europarådets dataskyddskonvention
12 § Den som är bosatt i Sverige och vill utöva sådana rättigheter som följer av
Europarådets dataskyddskonvention, i ett annat land som är anslutet till
konventionen, får till Integritetsskyddsmyndigheten ge in en sådan framställning
om bistånd som avses i artikel 14.2 i konventionen.
Integritetsskyddsmyndigheten förmedlar framställningen till det andra landet.
Framställningen ska innehålla uppgifter om
1. namn och adress samt andra uppgifter som behövs för att identifiera den
person som gör framställningen,
2. den behandling som framställningen avser eller den som är
personuppgiftsansvarig, och
3. ändamålet med framställningen.
Förordning (2020:1140).

Övergångsbestämmelser
2018:219
1. Denna förordning träder i kraft den 25 maj 2018.
2. Genom förordningen upphävs personuppgiftsförordningen (1998:1191).
3. Den upphävda förordningen gäller fortfarande för överklagande av beslut
som har meddelats med stöd av den förordningen.
4. Beslut som har meddelats med stöd av 9 § den upphävda förordningen
gäller fortfarande.

Våra andra webbplatser

Följ Sveriges riksdag

Prenumerera
För dig som vill bevaka arbetet i kammaren och
utskotten finns det flera olika sätt att välja mellan.

EU-information
Öppna data

Följ talman Andreas Norlén

Följ & prenumerera

Kontakt

Arbeta hos oss

Press

För lärare

Besök riksdagen

Riksdagsbiblioteket

Fira demokratin!

Växeln
08-786 40 00
Frågor om riksdagen och EU?
020-349 000
riksdagsinformation@riksdagen.se

Beställ och ladda ned

Registrator
registrator.riksdagsforvaltningen@riksdagen.se

All offentlig makt i Sverige utgår från folket och riksdagen är
folkets främsta företrädare.

Om webbplatsen

Kakor

Tillgänglighet

Lyssna

Lättläst

Teckenspråk

In English

Other languages

Ordbok

