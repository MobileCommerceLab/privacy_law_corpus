ZAKON O ZAŠTITI GENETIĈKIH PODATAKA
Objavljen u („Službenom listu CG“, br. 25/2010. godine)
I. OSNOVNE ODREDBE
Član 1
Prikupljanje, korišćenje, obrada i čuvanje genetičkih podataka dobijenih
genetičkim ispitivanjima i analizama genetičkih uzoraka izvršenim u medicinske svrhe,
vrste genetičkih ispitivanja, genetičko informisanje i savjetovanje, kao i druga pitanja od
značaja za genetička ispitivanja, zaštitu i korišćenje podataka dobijenih tim ispitivanjima,
ureĎuje se ovim zakonom.
Član 2
Odredbe ovog zakona odnose se na genetička ispitivanja i genetičke analize
izvršene u okviru genetičkih ispitivanja kod ljudi, uključujući prenatalna genetička
ispitivanja embriona i fetusa tokom oplodnje i trudnoće.
Odredbe ovog zakona ne odnose se na utvrĎivanje očinstva ili materinstva, kao i
na naučno-istraživački rad.
Član 3
U postupku genetičkog ispitivanja svakome se jamči pravo na dostojanstvo,
zaštitu identiteta, poštovanje ličnog integriteta, pravičnost, jednakost, slobodno
odlučivanje i samoopredjeljenje, uključujući i pravo na genetičko informisanje prije i
nakon sprovedenih ispitivanja, kao i zaštita ostalih ličnih prava i sloboda.
Član 4
Zabranjena je svaka vrsta diskriminacije i stigmatizacije lica na osnovu podataka o
genetičkim osobinama ili na osnovu genetičkih osobina njegovih srodnika.
Zabranjeno je prikupljanje genetičkih podataka i uzoraka radi sticanja imovinske ili
bilo koje druge koristi, kao i oglašavanje ovih aktivnosti u medijima ili na bilo kom drugom
nosiocu oglasne poruke.
Svako ima pravo na pravičnu naknadu štete koja nastane kao posljedica
genetičkih ispitivanja.

Upotreba rodno osjetljivog jezika
Član 5
Svi izrazi koji se u ovom zakonu koriste za fizička lica u muškom rodu obuhvataju
izraze u ženskom rodu.
Član 6
Postupak genetičkog ispitivanja i prikupljanja genetičkih podataka i uzoraka iz
kojih potiču ti podaci može se vršiti samo u zdravstvenim ustanovama koje ispunjavaju
propisane uslove (u daljem tekstu: ovlašćena zdravstvena ustanova).
Član 7
Izrazi upotrijebljeni u ovom zakonu imaju sljedeće značenje:
1) Genetiĉko ispitivanje je svako ispitivanje usmjereno na:
a) genetičke analize za utvrĎivanje genetičkih osobina,
b) procjenu svakog prenatalnog rizika uključujući procjenu dobijenih rezultata;
2) genetiĉka analiza je:
a) analiza broja i strukture hromozoma (citogenetička analiza),
b) analiza molekularne strukture dezoksiribonukleinske kisjeline (u daljem tekstu:
DNK) ili ribonukleinske kisjeline (RNK) - molekularna genetička analiza,
c) analiza bilo kog drugog elementa koja obezbjeĎuje informacije ekvivalentne
informacijama dobijenim kao u analizama pod a i b,
d) analiza proizvoda nukleinskih kisjelina - proteina (analiza genskog proizvoda);
3) genetiĉke osobine su genetičke informacije naslijeĎene od roditelja tokom
oplodnje ili stečene u razvoju embriona i fetusa do roĎenja;
4) genom je ukupna nasljedna materija čovjeka koju predstavlja DNK;
5) genetiĉki uzorak je svaki biološki materijal humanog porijekla uzet u cilju
sprovoĎenja genetičkih analiza ili na kome su se vršile takve analize;
6) genetiĉki podaci su svi podaci o nasljednim osobinama pojedinaca dobijeni
nekim genetičkim ispitivanjem ili genetičkom analizom u okviru genetičkih
ispitivanja;
7) saglasnost je specifičan, izričit, na prethodno obezbjeĎenim informacijama
zasnovan i slobodno dat pristanak lica da njegovi genetički uzorci i genetički podaci
budu prikupljeni, obraĎeni, korišćeni i čuvani ili uništeni, a rezultati genetičkog
ispitivanja i analiza objavljeni, odnosno uništeni;
8) medicinska genetika je medicinska nauka koja se bavi ispitivanjem varijacija i
abnormalnosti u humanom genomu i ispituje razloge nastanka nasljednih bolesti i
poremećaja zdravlja kod čovjeka;
9) kliniĉka genetika je medicinska nauka koja se bavi utvrĎivanjem dijagnoze,
prognoze, prevencije i liječenja nasljednih oboljenja i poremećaja zdravlja kod
pojedinih osoba i njihovih porodica i potomaka;
10) odgovorni doktor je doktor medicine specijalista humane / medicinske i/ili
kliničke genetike, odnosno specijalista iz oblasti genomske medicine koji posjeduje
odgovarajuća znanja iz oblasti medicinske i kliničke genetike (u daljem tekstu:
odgovorni doktor);

11) genetiĉko ispitivanje u medicinske svrhe je svako dijagnostičko ili prediktivno
genetičko ispitivanje;
12) dijagnostiĉko genetiĉko ispitivanje je ispitivanje sa ciljem:
a) odreĎivanje postojećeg genetičkog oboljenja ili zdravstvenog poremećaja
kod pojedinca,
b) procjene da li postoje genetičke osobine koje zajedno sa djelovanjem
odreĎenih faktora sredine ili stranih materija mogu izazvati oboljenje ili
zdravstveni poremećaj,
c) procjene da li postoje genetičke osobine koje mogu uticati na djelovanje
nekog lijeka,
d) procjene da li postoje genetičke osobine koje u cjelosti ili djelimično mogu
spriječiti nastanak nekog oboljenja ili zdravstvenog poremećaja;
13) prediktivno genetiĉko ispitivanje u medicinske svrhe je svako ispitivanje sa
ciljem da se predvidi ili procijeni:
a) neka genetička bolest ili zdravstveni problem koji bi se mogao pojaviti u
budućnosti,
b) postojanje nosilaca genetičke osobine koja bi izazvala bolest ili zdravstveni
problem kod potomstva – prekoncepcijsko genetičko ispitivanje;
14) procjena prenatalnog rizika je svako ispitivanje embriona i fetusa kojim se
utvrĎuje vjerovatnoća postojanja odreĎenih genetičkih osobina od značaja za neko
oboljenje ili zdravstveni poremećaj embriona ili fetusa, odnosno budućeg djeteta
(potomstva);
15) masovno genetiĉko ispitivanje – skrining je genetičko ispitivanje u medicinske
svrhe koje se nudi cjelokupnom stanovništvu ili odreĎenoj populacijskoj grupi, a da kod
lica kod koga se vrši ispitivanje ne postoji nužan razlog za pretpostavku da ono
posjeduje genetičke osobine koje se pretražuju masovnim ispitivanjem;
16) podaci povezani sa licem koje se može identifikovati su podaci koji sadrže
informacije, kao što su ime i prezime, datum roĎenja i adresa, uz pomoć kojih se lice od
koga podaci potiču može identifikovati;
17) podaci koji nijesu povezani sa licem koje se može identifikovati su podaci koji
nijesu povezani sa licem koje se može identifikovati, potpunom zamjenom ili izdvajanjem
od svih identifikacionih informacija o tom licu korišćenjem koda;
18) podaci koje nije moguće povezati sa licem koje se može identifikovati su podaci
koji se nikako ne mogu povezati sa licem koje se može identifikovati zbog potpunog
uništavanja veze o bilo kojoj identifikacionoj informaciji o licu od koga je uzet uzorak.

IV.

ZDRAVSTVENE USTANOVE U KOJIMA SE VRŠE GENETIĈKA
ISPITIVANJA I PRIKUPLJANJE GENETIĈKIH PODATAKA I UZORAKA
Član 8

Genetička ispitivanja i prikupljanje genetičkih podataka i uzoraka obavljaju
ovlašćene zdravstvene ustanove koje imaju rješenje organa državne uprave nadležnog
za poslove zdravlja (u daljem tekstu: Ministarstvo).
Ovlašćene zdravstvene ustanove mogu da obavljaju i poslove skladištenja,
čuvanja i transporta genetičkih uzoraka, na osnovu rješenja Ministarstva.

Bliže uslove u pogledu prostora, kadra i opreme koje moraju da ispunjavaju
ovlašćene zdravstvene ustanove, kao i način vršenja kontrole kvaliteta rada tih ustanova,
propisuje Ministarstvo.
Član 9
Genetička ispitivanja može da obavlja i zdravstvena ustanova van Crne Gore, sa
kojom je Ministarstvo zaključilo ugovor.
Član 10
Ovlašćene zdravstvene ustanove obrazuju medicinski odbor i etički komitet, u
skladu sa Zakonom o zdravstvenoj zaštiti.
Medicinski odbor obavezno u svom sastavu ima doktora medicine specijalistu
medicinske i/ili kliničke genetike, kao i stručnjaka iz oblasti psihologije ili psihijatrije.
Član 11
UvoĎenje novih genetičkih ispitivanja i prikupljanje genetičkih podataka i uzoraka
ovlašćena zdravstvena ustanova može da vrši na osnovu saglasnosti Ministarstva.
Saglasnost iz stava 1 ovog člana Ministarstvo daje na predlog ovlašćene
zdravstvene ustanove, uz koji dostavlja mišljenje medicinskog odbora i etičkog komiteta.
Član 12
Na osnivanje, rad, provjeru kontrole rada i druga pitanja od značaja za rad
ovlašćene zdravstvene ustanove primjenjuju se odredbe Zakona o zdravstvenoj zaštiti,
ako ovim zakonom nije drugačije odreĎeno.

IV.
GENETIĈKA ISPITIVANJA I
PRIKUPLJANJE GENETIĈKIH PODATAKA I UZORAKA

IV.

Uslovi za vršenje genetiĉkih ispitivanja i prikupljanje
genetiĉkih podataka i uzoraka
Član 13

Genetička ispitivanja i prikupljanje genetičkih podataka i uzoraka u dijagnostičke,
prediktivne, preventivne ili terapeutske svrhe, vrši se na osnovu postavljene medicinske
indikacije, i to:
- u skladu sa pravilima medicnske struke i etičkih standarda;
- ako to zahtijevaju opravdani zdravstveni razlozi lica, odnosno da bi se izbjeglo,
spriječilo ili liječilo neko genetički uslovljeno oboljenje ili zdravstveni poremećaj
ispitivanog lica ili njegovih srodnika;
- ako su rizik i težina intervencije prilikom uzimanja uzorka minimalni za lice kod
koga se vrši ispitivaje u odnosu na očekivanu korist, i
- na osnovu pisane saglasnosti.

Genetička ispitivanja i prikupljanje genetičkih podataka i uzoraka vrši se ako se
dijagnostička, prediktivna, preventivna ili terapeutska svrha ne može postići bez tog
ispitivanja i ako su rizik i težina intervencije minimalni za lice kod koga se vrši ispitivanje
u odnosu na očekivanu kliničku korist.
Član 14
Genetičko ispitivanje kod maloljetnog lica i punoljetnog lica koje nije sposobno da
shvati suštinu, značenje i domet genetičkog ispitivanja i da donese odgovarajuću odluku,
može se vršiti i kada to nalažu opravdani zdravstveni razlozi genetičkog srodnika, ukoliko
se kod genetičkog srodnika planira potomstvo (trudnoća), a po opštepriznatim principima
nauke i tehnike ne može se na drugi način utvrditi rizik od pojavljivanja genetički
uslovljenog oboljenja ili zdravstvenog poremećaja potomstva, pod uslovom da lice koje
se ispituje ni psihički ni fizički ne smije biti opterećeno rezultatima ispitivanja.
Prije genetičkog ispitivanja lica iz stava 1 ovog člana, zavisno od stepena zrelosti,
godina života i mogućnosti razumijevanja, cijeni se njegovo mišljenje, u skladu sa
pravilima medicinske struke.
Član 15
Genetička ispitivanja, prikupljanje genetičkih podataka i uzoraka i genetičko
informisanje i savjetovanje vrši odgovorni doktor.
Medicinske indikacije za prikupljanje genetičkih podataka i uzoraka, vršenje
genetičkog ispitivanja i sprovoĎenje genetičkog informisanja i savjetovanja iz stava 1
ovog člana odreĎuje odgovorni doktor.
Analizu uzorka u okviru genetičkog ispitivanja vrši odgovorni doktor ili lice koje je
odreĎeno aktom ovlašćene zdravstvene ustanove.
Član 16
Genetička ispitivanja i prikupljanje genetičkih podataka i uzoraka mogu se vršiti
samo nakon dobijene pisane saglasnosti lica kod koga se vrši ispitivanje, odnosno
zakonskog zastupnika maloljetnog lica ili staraoca punoljetnog lica koje nije sposobno da
shvati suštinu, značenje i domet genetičkog ispitivanja i da donese odgovarajuću odluku.
Pisana saglasnost iz stava 1 ovog člana može se opozvati u svakom momentu, a
opoziv mora biti u pisanom obliku.
Izuzetno od stava 2 ovog člana, saglasnost se ne može opozvati u slučaju kada
su u pitanju podaci koje nije moguće povezati sa licem koje se može identifikovati.
U slučaju opoziva pisane saglasnosti, genetički podaci i uzorci ne smiju se
koristiti.
Maloljetno lice i punoljetno lice za koje je data pisana saglasnost može opozvati
datu saglasnost u slučaju sticanja punoljetstva ili sposobnosti za davanje saglasnosti.
Odgovorni doktor je dužan da pisanu saglasnosti, kao i opoziv saglasnosti čuva u
medicinskoj dokumentaciji lica na koje se genetičko ispitivanje odnosi.
Obrazac pisane saglasnosti i opoziv saglasnosti propisuje Ministarstvo.

2. Genetiĉko informisanje
Član 17
Prije davanja saglasnosti za genetičko ispitivanje i prikupljanje genetičkih
podataka i uzoraka, odgovorni doktor je dužan da sprovede genetičko informisanje lica
na koje se odnosi genetičko ispitivanje, odnosno zakonskog zastupnika maloljetnog lica
ili staraoca punoljetnog lica koje nije sposobno za davanje saglasnosti i da pojasni sve
činjenice od značaja za suštinu i domet genetičkog ispitivanja, način uzimanja genetičkog
uzorka, kao i procjenu rizika.
Genetičko informisanje se vrši neutralno i nesugestivno i naročito obuhvata:
- pojašnjenje svrhe, vrste, obima i značaja genetičkog ispitivanja, uključujući
očekivane rezultate koji se mogu postići raspoloživim metodama ispitivanja,
značaj genetičkih osobina koje se ispituju i njihov uticaj na pojavu oboljenja ili
poremećaja kao i mogućnosti da se ovi poremećaji izbjegnu, spriječe ili liječe;
- pojašnjenje mogućih zdravstvenih rizika koji su povezani sa uzimanjem
genetičkog uzorka ili saznanjem rezultata genetičkih ispitivanja, uključujući i
rizike embriona ili fetusa kod prenatalnog genetičkog ispitivanja trudnica;
- detaljno pojašnjenje mogućih medicinskih, psihičkih i socijalnih implikacija u
vezi sa preduzimanjem ili nepreduzimanjem genetičkih ispitivanja, njegovih
postojećih ili mogućih rezultata ispitivanja;
- pojašnjenje predviĎenog korišćenja genetičkog uzorka i rezultata genetičkog
ispitivanja;
- informisanje o pravu da lice iz stava 1 ovog člana, u svakom momentu može
opozovati datu saglasnost i da može da zahtijeva da mu se rezultati ispitivanja
(dijelom ili u cjelosti) ne saopštavaju, već da se unište.
Licu iz stava 1 ovog člana mora se ostaviti razuman rok za donošenje odluke, čija
dužina zavisi od vrste i značaja genetičkog ispitivanja, u skladu sa medicinskim
indikacijama.
Odgovorni doktor je dužan da u pisanom obliku sačini informaciju o sadržini
genetičkog informisanja i da je čuva u medicinskoj dokumentaciji.
3. Genetiĉko savjetovanje
Član 18
Nakon završenog dijagnostičkog genetičkog ispitivanja, odgovorni doktor je dužan
da izvrši genetičko savjetovanje lica na koje se genetičko ispitivanje odnosi, odnosno
zakonskog zastupnika maloljetnog lica ili staraoca punoljetnog lica koje nije sposobno da
shvati suštinu, značenje i domet genetičkog ispitivanja i da donese odgovarajuću odluku.
Kod prediktivnog genetičkog ispitivanja lice iz stava 1 ovog člana, ako nije
odustalo od genetičkog ispitivanja, ima pravo na genetičko savjetovanje od strane
odgovornog doktora, nakon dobijanja rezultata genetičkog ispitivanja.
Član 19
Genetičko savjetovanje vrši odgovorni doktor u razumljivom, neutralnom i
nesugestivnom obliku i dužan je da detaljno objasni rezultate istraživanja, kao i da ukaže

na mogućnost stručne podrške ukoliko doĎe do fizičkih ili psihičkih opterećenja lica na
koje se ispitivanje odnosi ili članova njegove porodice, zbog dobijenih rezultata
ispitivanja.
U postupak genetičkog savjetovanja, uz saglasnost lica iz stava 1 ovog člana,
može se uključiti i doktor specijalista za pojedine oblasti medicine, kada je to od značaja
za dalje postupanje, a u cilju sprječavanja ili liječenja genetičkog oboljenja ili poremećaja.
Ako se utvrdi da su srodnici ispitivanog lica mogući nosioci genetičkih osobina
koje su od značaja za oboljenje ili zdravstveni poremećaj koji se može izbjeći ili liječiti,
genetičko savjetovanje obuhvata i preporuku da se tim srodnicima izvrši genetičko
ispitivanje.
Odgovorni doktor je dužan da u pisanom obliku sačini informaciju o sadržini
genetičkog savjetovanja i da je čuva u medicinskoj dokumentaciji.
4. Saopštavanje rezultata genetiĉkih ispitivanja
Član 20
Rezultati genetičkog ispitivanja saopštavaju se samo licu na koje se genetičko
ispitivanje odnosi ili zakonskom zastupniku maloljetnog lica, odnosno staraocu
punoljetnog lica koje nije sposobno da shvati suštinu, značenje i domet genetičkog
ispitivanja i da donese odgovarajuću odluku.
Rezultate iz stava 1 ovog člana može saopštiti samo odgovorni doktor i u slučaju
kada se genetičko ispitivanje vrši u drugim ovlašćenim zdravstvenim ustanovama.
Odgovorni doktor može saopštiti rezultate genetičkog ispitivanja drugom licu samo
na osnovu izričitog pisanog odobrenja lica iz stava 1 ovog člana.
5. Prenatalna genetiĉka ispitivanja
Član 21
Prenatalno genetičko ispitivanje vrši se u dijagnostičke, prediktivne, preventivne ili
terapeutske svrhe, i to samo ako je usmjereno na odreĎene genetičke osobine embriona
ili fetusa koje po opštepriznatom nivou nauke i medicinske prakse štete njegovom
zdravlju tokom trudnoće ili nakon roĎenja ili ako je predviĎeno tretiranje embriona ili
fetusa nekim lijekom na čije djelovanje utiču odreĎene genetičke osobine.
Ispitivanje iz stava 1 ovog člana vrši se samo na osnovu pisane saglasnosti
trudnice i oca budućeg djeteta, ako je otac poznat.
U slučaju uskraćivanja saglasnosti za prenatalnu genetičko ispitivanje iz stava 1
ovog člana od strane oca budućeg djeteta, a uz postojeću saglasnost trudnice, konačnu
odluku donosi Etički komitet ovlašćene zdravstvene ustanove iz člana 9 ovog zakona.
Prije prenatalnog genetičkog ispitivanja i poslije dobijanja rezultata ispitivanja
trudnici i ocu budućeg djeteta mora se obezbijediti genetičko informisanje i savjetovanje
u skladu sa ovim zakonom.
Ukoliko se prilikom ispitivanja iz stava 1 ovog člana utvrdi i pol embriona ili fetusa,
taj podatak se može saopštiti trudnici i ocu budućeg djeteta po isteku 12 nedjelja
trudnoće, osim u slučaju kada se genetičkom ispitivanju pristupilo radi utvrĎivanja pola
djeteta, u skladu sa indikacijama medicinskog genetičara.

6. Masovno genetiĉko ispitivanje - skrining
Član 22
Masovno genetičko ispitivanje može se vršiti samo kada ispitivanjem treba
ustanoviti da li lica na koja se ispitivanje odnosi imaju genetičke osobine značajne za
neko oboljenje ili zdravstveni poremećaj koji se po opštepriznatom nivou medicinske
nauke i prakse mogu izbjeći, spriječiti ili liječiti.
Masovno genetičko ispitivanje predlažu ovlašćene zdravstvene ustanove.
Ustanova iz stava 2 ovog člana dužna je da, uz predlog za sprovoĎenje ispitivanja,
Ministarstvu dostavi dokaze o opravdanosti tog ispitivanja.
Masovno genetičko ispitivanje u pogledu informisanja, savjetovanja, davanja i
opoziva saglasnosti vrši se u skladu sa odredbama ovog zakona.
Član 23
O potrebi masovnog genetičkog ispitivanja odlučuje Ministarstvo, na osnovu
mišljenja Komisije za praćenje genetičkih ispitivanja, prikupljanje i zaštitu genetičkih
podataka i uzoraka kao stručnog savjetodavnog tijela (u daljem tekstu: Komisija).
Odluka iz stava 1 ovog člana sadrži svrhu i način sprovoĎenja i učestvovanja u
masovnom genetičkom ispitivanju.
Odluka o masovnom genetičkom ispitivanju se objavljuje u „Službenom listu Crne
Gore“.
7. Genetiĉko ispitivanje umrlih lica
Član 24
Genetičko ispitivanje i prikupljanje genetičkih podataka i uzoraka sa umrlog lica
može se vršiti ako se neko oboljenje ili zdravstveni poremećaj kod članova njegove
porodice može izbjeći, spriječiti ili liječiti na osnovu dobijenih rezultata ispitivanja.
Genetičko ispitivanje iz stava 1 ovog člana može se vršiti uz prethodno dobijenu
saglasnost medicinskog odbora i etičkog komiteta ovlašćene zdravstvene ustanove, na
osnovu pisane saglasnosti njegovog bračnog druga, roditelja, djece ili srodnika do trećeg
stepena srodstva ili lica koje je bilo njegov zakonski zastupnik ili staralac, u skladu sa
ovim zakonom.

IV. ĈUVANJE, KORIŠĆENJE I UNIŠTAVANJE REZULTATA GENETIĈKIH
ISPITIVANJA I GENETIĈKIH UZORAKA
1. Ĉuvanje i uništavanje rezultata genetiĉkog ispitivanja
Član 25
Rezultati genetičkih ispitivanja koji se mogu povezati sa licem koje se može
identifikovati, sa porodicom ili grupom su profesionalna tajna i čuvaju se kao lični podaci,
u skladu sa zakonom.
Pravo uvida u podatke ima:
- lice na koje se podaci odnose, odnosno njegov zakonski zastupnik ili staralac,
ukoliko nijesu u pitanju podaci koje nije moguće povezati sa tim licem i/ili ako je
to lice prethodno izjavilo da ne želi uvid u podatke i/ili ako bi otkrivanje tih
podataka ugrozilo javno zdravlje;
- odgovorni doktor;
- doktori drugih specijalnosti i izabrani doktor lica na koje se podaci odnose, u
mjeri i obimu koji utvrdi odgovorni doktor, uz prethodno pribavljenu pisanu
saglasnost lica kome su genetička ispitivanja izvršena odnosno njegovog
zakonskog zastupnika ili staraoca;
- član porodice kome su podaci od značaja za njegovo zdravstveno stanje ili za
zdravstveno stanje njegovog potomstva.
Član 26
Rezultate genetičkih ispitivanja odgovorni doktor dužan je da čuva 10 godina u
medicinskoj dokumentaciji lica na kome je ispitivanje izvršeno.
Odgovorni doktor je dužan da rezultate genetičkih ispitivanja uništi najdalje u
roku od 30 dana od isteka roka iz stava 1 ovog člana.
Rezultati genetičkih ispitivanja mogu se uništiti i prije isteka roka iz stava 1 ovog
člana, ako se lice kod koga je izvršeno genetičko ispitivanje, odnosno zakonski zastupnik
maloljetnog lica ili staralac punoljetnog lica koje nije sposobno da shvati suštinu,
značenje i domet genetičkog ispitivanja i da donese odgovarajuću odluku, izjasnilo da se
ti rezultati unište ili ako je opozvalo saglasnost za genetičko ispitivanje.
Kada postoje opravdani medicinski razlozi da se rezultati genetičkih ispitivanja
ne uništavaju, odgovorni doktor će bez odlaganja, a najdalje u roku od 30 dana, upoznati
lice kod koga je izvršeno genetičko ispitivanje, odnosno zakonskog zastupnika
maloljetnog lica ili staraoca punoljetnog lica koje nije sposobno da shvati suštinu,
značenje i domet genetičkog ispitivanja i da donese odgovarajuću odluku, o razlozima za
čuvanje rezultata koji su od interesa za njegov život i zdravlje, o čemu sačinjava pisanu
genetičku informaciju koja se čuva u medicinskoj dokumentaciji.
Ako lice iz stava 3 ovog člana ne da pisanu saglasnost za čuvanje rezultata
genetičkih ispitivanja odgovorni doktor ih uništava bez odlaganja, a najdalje u roku od 30
dana.
O uništavanju rezultata genetičkih ispitivanja odgovorni doktor je dužan da sačini
zapisnik.

2. Korišćenje i uništavanje genetiĉkih uzoraka
Član 27
Genetički uzorak se može koristiti za svrhe za koje je uzet, na osnovu saglasnosti
propisanih ovim zakonom.
Izuzetno od stava 1 ovog člana, genetički uzorak se može koristiti i u druge svrhe,
samo nakon dobijanja saglasnosti za korišćenje u te svrhe.
Ovlašćena zdrvstvena ustanova je dužna da, bez odlaganja, a najdalje u roku od
30 dana, uništi genetički uzorak kad prestane potreba za ispitivanjem ili ako je saglasnost
za genetičko ispitivanje opozvana.
O uništavanju genetičkih uzoraka sačinjava se zapisnik.
V. KOMISIJA
Član 28
Ministarstvo obrazuje Komisiju koju čine:
1) predstavnik Ministarstva;
2) doktor medicine specijalista humane/ medicinske i/ili kliničke
genetike, odnosno specijalista iz oblasti humane genomske medicine;
3) specijalista iz oblasti humane reprodukcije;
4) predstavnik ovlašćene zdravstvene ustanove;
5) stručnjak iz oblasti psihologije ili psihijatrije;
6) predstavnik Ljekarske komore Crne Gore, i
7) predstavnik zaštitnika ljudskih prava i sloboda.
Član 29
Zadatak Komisije je da:
- daje mišljenje o ispunjenosti, odnosno prestanku ispunjenosti uslova zdravstvenih
ustanova za vršenje genetičkih ispitivanja i prikupljanje genetičkih podataka i
uzoraka;
- daje mišljenje o uvoĎenju novih genetičkih ispitivanja i prikupljanje genetičkih
podataka i uzoraka;
- daje mišljenje o potrebi i medicinskoj i etičkoj opravdanosti masovnih genetičkih
ispitivanja;
- daje mišljenje o ispunjenosti uslova za primjenu opštepriznatih naučnih i praktičnih
iskustava za genetička ispitivanja;
- razmatra i ocjenjuje izvještaje zdravstvenih ustanova o genetičkim ispitivanjima i
prikupljanju genetičkih podataka i uzoraka;
- učestvuje u izradi propisa koji se donose na osnovu ovog zakona i inicira njihovu
izmjenu, u skladu sa razvojem humane, medicinske i kliničke genetike,
biomedicinske nauke, prakse i etičkih standarda;
- daje stručne savjete zdravstvenim ustanovama po njihovom zahtjevu;
- predlaže odluke o prikupljanju genetičkih podataka i uzoraka i sprovoĎenju
genetičkih ispitivanja, u pogledu njihovog značaja za oboljenja ili zdravstvene
poremećaje kao i mogućnosti da se one izbjegnu, spriječe ili liječe;
- predlaže odluku od značaja na djelovanje nekog lijeka prilikom liječenja,

-

obavlja druge poslove utvrĎene aktom o obrazovanju Komisije koji su od značaja
za sprovoĎenje genetičkih ispitivanja i prikupljanje genetičkih podataka i uzoraka.

VI. REGISTAR I EVIDENCIJE
Član 30
Ovlašćene zdravtvene ustanove vode evidenciju o svakom vršenju genetičkih
ispitivanja, prikupljanju genetičkih podataka i uzoraka, skladištenju, čuvanju i transportu
uzoraka, korišćenju rezultata genetičkog ispitivanja i uništavanju genetičkih uzoraka i
rezultata ispitivanja i ostalim podacima, u skladu sa posebnim zakonom.
Ustanove iz stava 1 ovog člana Ministarstvu dostavljaju izvještaje o prikupljenim
podacima do kraja prvog kvartala tekuće godine za prethodnu kalendarsku godinu, a na
zahtjev Ministarstva i prije.
Član 31
Ministarstvo vodi registar ovlašćenih zdravstvenih ustanova i rezultata masovnih
genetičkih ispitivanja.
Način voĎenja i upisa u registar iz stava 1 ovog člana propisuje Ministarstvo.

VII. NADZOR
Član 32
Nadzor nad sprovoĎenjem ovog zakona i propisa donijetih na osnovu ovog zakona
vrši Ministarstvo preko zdravstvene inspekcije.

VIII. KAZNENE ODREDBE
Član 33
Novčanom kaznom od dvjestostrukog do tristostrukog iznosa minimalne zarade u
Crnoj Gori kazniće se za prekršaj pravno lice, ako:
1) ne obrazuje medicinski odbor i etički komitet (član 10 stav 1);
2) uvede nova genetička ispitivanja i prikupljanje genetičkih podataka i uzoraka bez
saglasnosti Ministarstva (član 11 stav 1);
3) ne vrši genetička ispitivanja, prikupljanje genetičkih podataka i uzoraka i genetičko
informisanje i savjetovanje odgovorni doktor (član 15 stav 1);
4) pisanu saglasnost, kao i opoziv saglasnosti odgovorni doktor ne čuva u
medicinskoj dokumentaciji lica na koje se genetičko ispitivanje odnosi (član 16 stav
6);
5) odgovorni doktor prije davanja saglasnosti za genetičko ispitivanje i prikupljanje
genetičkih podataka i uzoraka ne sprovede genetičko informisanje lica na koje se
odnosi genetičko ispitivanje, odnosno zakonskog zastupnika maloljetnog lica ili
staraoca punoljetnog lica koje nije sposobno za davanje saglasnosti (član 17 stav 1);

6) odgovorni doktor ne pojasni sve činjenice od značaja za suštinu i domet
genetičkog ispitivanja, način uzimanja genetičkog uzorka, kao i procjenu rizika (član
17 stav 1);
7) odgovorni doktor ne sačini i ne čuva u medicinskoj dokumentaciji pisanu
informaciju o sadržini genetičkog informisanja (član 17 stav 4);
8) odgovorni doktor nakon završenog dijagnostičkog genetičkog ispitivanja ne izvrši
genetičko savjetovanje lica na koje se genetičko ispitivanje odnosi, odnosno
zakonskog zastupnika maloljetnog lica ili staraoca punoljetnog lica koje nije sposobno
da shvati suštinu, značenje i domet genetičkog ispitivanja i da donese odgovarajuću
odluku (član 18 stav 1);
9) odgovorni doktor ne vrši genetičko savjetovanje u razumljivom, neutralnom i
nesugestivnom obliku i detaljno ne objasni rezultate istraživanja (član 19 stav 1);
10) odgovorni doktor ne ukaže na mogućnost stučne podrške ukoliko doĎe do fizičkih
ili psihičkih opterećenja lica na koje se ispitivanje odnosi ili članova njegove porodice,
zbog dobijenih rezultata ispitivanja (član 19 stav 1);
11) odgovorni doktor ne sačini i ne čuva pisanu informaciju o sadržini genetičkog
savjetovanja (član 19 stav 4);
12) odgovorni doktor rezultate genetičkog ispitivanja ne čuva 10 godina u medicinskoj
dokumetnaciji lica kome je ispitivanje izvršeno (član 26 stav 1);
13) odgovorni doktor ne uništi rezultate genetičkih ispitivanja najdalje u roku od 30
dana od isteka roka od 10 godina (član 26 stav 2);
14) odgovorni doktor bez odlaganja, a najdalje u roku od 30 dana ne upozna lice kod
koga je izvršeno genetičko ispitivanje, odnosno zakonskog zastupnika maloljetnog lica ili
staraoca punoljetnog lica koje nije sposobno da shvati suštinu, značenje i domet
genetičkog ispitivanja i da donese odgovarajuću odluku o razlozima za čuvanje podataka
koji su od interesa za njegov život i zdravlje (član 26 stav 4);
15) odgovorni doktor ne sačini i ne čuva pisanu genetičku informaciju u medicinskoj
dokumentaciji (član 26 stav 4);
16) odgovorni doktor ne sačini zapisnik o uništavanju rezultata genetičkih ispitivanja (član
26 stav 6);
17) ne uništi genetički uzorak bez odlaganja, a najdalje u roku od 30 dana kada prestane
potreba za ispitivanjem ili ako je saglasnost za genetičko ispitivanje opozvana (član 27
stav 3);
18) ne vodi evidenciju o svakom vršenju genetičkoih ispitivanja, prikupljanju genetičkih
podataka i uzoraka, skladištenju, čuvanju ili transportu uzoraka, korišćenju rezultata
genetičkog ispitivanja ili uništavanju genetičkih uzoraka i rezultata ispitivanja (član 30
stav 1),
19) ne dostavi Ministarstvu izvještaje o prikupljenim podacima do kraja prvog kvartala
tekuće godine za prethodnu kalendarsku godinu (član 30 stav 2);
Za prekršaje iz stava 1 ovog člana kazniće se i odgovorno lice u pravnom licu
novčanom kaznom od desetostrukog do dvadesetostrukog iznosa minimalne zarade u
Crnoj Gori.
IX. PRELAZNE I ZAVRŠNA ODREDBA
Član 34
Propisi za sprovoĎenje ovog zakona donijeće se u roku od šest mjeseci od dana
stupanja na snagu ovog zakona.

Član 35
Zdravstvene ustanove koje u okviru svoje djelatnosti vrše genetička ispitivanja i
prikupljanje genetičkih podataka i uzoraka dužne su da organizaciju i način rada usklade
sa odredbama ovog zakona u roku od devet mjeseci od dana stupanja na snagu ovog
zakona.
Član 36
Ovaj zakon stupa na snagu osmog dana od dana objavljivanja u „Službenom listu
Crne Gore“.

