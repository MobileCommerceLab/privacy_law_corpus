DCNPDCP581/2015
ID intern unic: 361026
Версия на русском

Fişa actului juridic

Republica Moldova
CENTRUL NAŢIONAL PENTRU PROTECŢIA DATELOR CU CARACTER PERSONAL
DECIZIE Nr. 581
din 10.09.2015
cu privire la aprobarea formularului tipizat de informare
privind efectuarea supravegherii prin mijloace video
Publicat : 25.09.2015 în Monitorul Oficial Nr. 262-266

art Nr : 1726

Data intrarii in vigoare : 25.09.2015

Directorul Centrului Naţional pentru Protecţia Datelor cu Caracter Personal al Republicii Moldova, Vitalie Paniș, monitorizînd respectarea legislaţiei cu privire la protecţia informaţiei, în
special a dreptului la informare conform prevederilor art. 20 alin. (1) lit. a) din Legea privind protecția datelor cu caracter personal,
CONSTATĂ:
În scopul asigurării
- protecţiei drepturilor şi libertăţilor fundamentale ale persoanei fizice în ceea ce priveşte prelucrarea datelor cu caracter personal, în special a dreptului la inviolabilitatea vieţii intime,
familiale şi private – în corespundere cu prevederile art. 1 din Legea nr. 133 din 8 iulie 2011 privind protecția datelor cu caracter personal (Lege);
- prelucrării datelor cu caracter personal în mod corect și conform prevederilor legii – în conformitate cu prevederile art. 4 alin. (1) lit. a) din Lege;
- realizării dreptului subiectului de date cu caracter personal de a fi informat asupra identității operatorului, scopului prelucrării, destinatarii sau categoriile de destinatari ai datelor cu caracter
personal – în conformitate cu prevederile art. 12 alin. (1) din Lege;
În conformitate cu prevederile art. 20 alin. (1) lit. g) din Lege, Capitolului II, pct. 2, pct. 3 lit. a), c) şi e3) din Regulamentul Centrului Naţional pentru Protecţia Datelor cu Caracter Personal,
aprobat prin Legea nr. 182-XVI din 10 iulie 2008,
DISPUNE:
1. A aproba formularul tipizat de informare privind efectuarea supravegherii prin mijloace video (pictogramă) în cadrul sistemelor de evidență gestionate de către operatorii de date cu caracter
personal (se anexează).
2. A obliga operatorii de date cu caracter personal/persoanele împuternicite de către aceștia să afișeze formularul tipizat de informare privind efectuarea supravegherii video, în zona
supravegheată, la o distanță rezonabilă de dispozitivele de captare a imaginilor pentru a asigura o vizibilitate suficientă.
3. Prezenta decizie intră în vigoare din momentul publicării în Monitorul Oficial al Republicii Moldova.
DIRECTORUL CENTRULUI NAȚIONAL
PENTRU PROTECȚIA DATELOR
CU CARACTER PERSONAL
Nr. 581. Chişinău, 10 septembrie 2015.

anexa

Vitalie PANIŞ

