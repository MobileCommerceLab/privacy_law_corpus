KİŞİSEL VERİLERİN
KORUNMASI ALANINDA
ULUSLARARASI
VE ULUSAL
DÜZENLEMELER

ULUSLARARASI
DÜZENLEMELER

1980
23 Eylül
1981
28 Ocak

1953
03 Eylül

1

1990
14 Aralık

2001
08 Kasım
1998
25 Ekim

2018

2

A) Avrupa Konseyi
Düzenlemeleri
1. 108 No’lu Kişisel Verilerin Otomatik
İşleme Tabi Tutulması Karşısında Bireylerin
Korunması Sözleşmesi
Avrupa Konseyi, 1970’li yıllardan itibaren kişisel
verilerin korunması alanında çalışmalar yapmıştır.
Yapılan çalışmalar neticesinde 28 Ocak 1981 tarihinde
Strazburg’da imzaya açılan “Kişisel Verilerin Otomatik
İşleme Tabi Tutulması Karşısında Bireylerin Korunması
Sözleşmesi” 1 Ekim 1985 tarihinde yürürlüğe girmiştir.
Türkiye, 28 Ocak 1981 tarihinde bu sözleşmeyi
imzalayan ilk ülkelerden birisi olmuş; bu Sözleşme,
17 Mart 2016 tarih ve 29656 sayılı Resmi Gazete’de
yayımlanarak iç hukuka dâhil edilmiştir. Bugün 108 sayılı
Sözleşme olarak da bilinen Sözleşmenin temel amacı;
her üye ülkede, uyruğu veya ikametgâhı ne olursa olsun
gerçek kişilerin, temel hak ve özgürlüklerini ve özellikle
kendilerini ilgilendiren kişisel nitelikteki verilerin otomatik
yollarla işleme tabi tutulması karşısında özel yaşam
haklarını güvence altına almaktır.

3

2. 181 No’lu Kişisel Verilerin Otomatik
İşleme Tabi Tutulması Karşısında Bireylerin
Korunması Sözleşmesi’ne Ek Denetleyici
Makamlar ve Sınıraşan Veri Akışına İlişkin
Protokol
Bu protokolde, taraf devletler ülkelerinde uygulanmak
üzere kişisel verilerin korunması alanında görevlerini
tam bağımsızlıkla yerine getirecek denetleyici makam
kurmayı taahhüt etmiştir. Türkiye, bu protokolü 8 Kasım
2001 tarihinde imzalamıştır. Protokol, 5 Mayıs 2016 tarihli
29703 sayılı Resmi Gazete’de yayımlanarak iç hukuka
dâhil edilmiştir.

3. Avrupa İnsan Hakları Sözleşmesinin İlgili
Hükümleri
Ülkemizin de kurucu üyeleri arasında bulunduğu Avrupa
Konseyi tarafından hazırlanan ve 4 Kasım 1950’de
Roma’da imzalanıp 3 Eylül 1953’te yürürlüğe giren İnsan
Hakları ve Özgürlüklerinin Korunmasına İlişkin Avrupa
Sözleşmesi (AİHS), kişisel verilerin işlenmesi hakkında
doğrudan bir düzenleme içermemekle birlikte Avrupa
İnsan Hakları Mahkemesi, geliştirdiği içtihatlarıyla kişisel
verileri koruma altına almıştır.

4

Diğer taraftan Sözleşme’nin “Özel ve Aile Hayatına Saygı
Hakkı” başlıklı 8. maddesi “1. Herkes özel ve aile hayatına,
konutuna ve yazışmasına saygı gösterilmesi hakkına
sahiptir. 2. Bu hakkın kullanılmasına bir kamu makamının
müdahalesi, ancak müdahalenin yasayla öngörülmüş
ve demokratik bir toplumda ulusal güvenlik, kamu
güvenliği, ülkenin ekonomik refahı, düzenin korunması,
suç işlenmesinin önlenmesi, sağlığın veya ahlakın veya
başkalarının hak ve özgürlüklerinin korunması için
gerekli bir tedbir olması durumunda söz konusu olabilir”
şeklindedir. Bu madde ile kişisel verilerin korunmasına
doğrudan atıf yapılmamakla birlikte, esasen özel ve aile
hayatına saygı hakkı kapsamında yer alan kişisel veriler
hukuken koruma altına alınmıştır.

5

B) Avrupa Birliği
Düzenlemeleri
1.95/46/EC Sayılı Kişisel Verilerin İşlenmesi
ve Serbest Dolaşımı Bakımından Bireylerin
Korunmasına İlişkin Avrupa Parlamentosu ve
Avrupa Konseyi Direktifi
Avrupa Birliğinde kişisel verilerin korunmasına ilişkin
1990’lı yıllarda başlayan çalışmalar neticesinde 1995
yılında “Avrupa Parlamentosu ve Avrupa Konseyi Kişisel
Verilerin İşlenmesi ve Serbest Dolaşımı Bakımından
Bireylerin Korunmasına İlişkin Direktif”i kabul etmiştir.
Direktifin temel amacı, Avrupa Birliği üye ülkelerindeki
kişisel verilerin korunmasına ilişkin düzenlemelerin
uyumlaştırılmasıdır. AB üyesi ülkeler, kişisel verilerin
korunmasına ilişkin kanuni düzenlemelerini bu Direktifi
esas alarak yapmışlardır. 6698 sayılı Kanun da temel
olarak bu Direktif esas alınarak hazırlanmıştır.
Diğer taraftan, Avrupa Birliği 95/46 sayılı Direktifi esas
alarak sektörel bazlı düzenlemeler de yapmıştır. Bu
düzenlemelerden en önemlisi, 2002/58/EC sayılı
“Elektronik Haberleşme Sektöründe Kişisel Verilerin
İşlenmesi ve Özel Hayatın Gizliliğinin Korunmasına İlişkin
Direktif”tir.
6

2. 2016/679 Avrupa Birliği Genel Veri Koruma
Tüzüğü (GDPR)
Avrupa Birliği, kişisel verilerin korunması alanında ortaya
çıkan ihtiyaçları karşılamak üzere 2012 yılında yeni bir
tüzük çalışması başlatmıştır. Avrupa Parlamentosu,
Avrupa Konseyi ve Avrupa Komisyonu tarafından yapılan
tüzük 2016 yılında kabul edilmiş olup, 25 Mayıs 2018
tarihinde 95/46/EC sayılı Direktif’i ilga ederek yürürlüğe
girecektir.

7

C) Diğer Düzenlemeler
Ayrıca kişisel verilerin korunmasına ilişkin uluslararası
düzeyde, OECD’nin “Özel Yaşamın Korunması ve Kişisel
Verilerin Sınır Ötesi Akışına İlişkin Rehber İlkeleri” (23
Eylül 1980) ve Birleşmiş Milletler’in “Bilgisayarla İşlenen
Kişisel Veri Dosyalarına İlişkin Rehber İlkeleri” (14 Aralık
1990) bulunmaktadır.

8

ULUSAL
DÜZENLEMELER

2010

12 Eylül

2016
17 Mart

2004

12 Ekim
5237 sayılı
Türk Ceza
Kanunu

9

2016

07 Nisan

2016

05 Mayıs

10

A) 1982 Anayasası
Anayasanın ikinci kısmında kişinin temel hak ve ödevleri
düzenlenmektedir. Özel hayatın gizliliği de kişinin temel
haklarından biridir. Bu hak, Anayasa’nın 20. maddesinde
güvence altına alınmıştır. Teknolojik gelişmelerin temel
hak ve hürriyetlere müdahale edebilmeyi kolay hale
getirmiş olması ve bu durumun hukuki bir sorun olarak
kendini göstermesi bu konuda yasal düzenlemeler
yapmayı gerekli kılmıştır.
2010 yılında 5982 sayılı Kanun’la yapılan Anayasa
değişikliği ile Anayasa’nın 20. maddesine ilave bir fıkra
eklenmiştir. Söz konusu fıkrada; “Herkes, kendisiyle ilgili
kişisel verilerin korunmasını isteme hakkına sahiptir.
Bu hak; kişinin kendisiyle ilgili kişisel veriler hakkında
bilgilendirilme, bu verilere erişme, bunların düzeltilmesini
veya silinmesini talep etme ve amaçları doğrultusunda
kullanılıp kullanılmadığını öğrenmeyi de kapsar. Kişisel
veriler, ancak kanunda öngörülen hallerde veya kişinin
açık rızasıyla işlenebilir. Kişisel verilerin korunmasına
ilişkin esas ve usuller kanunla düzenlenir.” hükmüne yer
verilmiştir.

11

Anayasa’da yer verilen bu düzenleme ile;
• Herkesin, kendisiyle ilgili kişisel verilerin korunmasını 		
isteme hakkına sahip olduğu,
• Bu hakkın; kişinin kendisiyle ilgili kişisel veriler
hakkında bilgilendirilme, bu verilere erişme, bunların
düzeltilmesini veya silinmesini talep etme ve amaçları
doğrultusunda kullanılıp kullanılmadığını öğrenmeyi 		
de kapsadığı,
• Kişisel verilerin, ancak kanunda öngörülen hallerde
veya kişinin açık rızasıyla işlenebileceği
hükme bağlanmıştır.

12

B) 6698 sayılı Kişisel
Verilerin Korunması
Kanunu
Türkiye’de kişisel verilerin korunmasına ilişkin özel bir
kanun çıkarmak için ilk kez 1989 yılında bir komisyon
oluşturulmuştur. Bu komisyon henüz çalışmalarını
tamamlayamadan dağılmıştır. 2000 yılında yeni
bir komisyon oluşturulmuş ve bu komisyon üç
yıllık bir çalışmasının neticesinde bir kanun tasarısı
hazırlamıştır. Fakat hazırlanan tasarı çeşitli nedenlerle
kanunlaşamamıştır. 2008 ve 2014 yıllarında, Adalet
Bakanlığı öncülüğünde yeni bir tasarı hazırlanıp Türkiye
Büyük Millet Meclisi’ne (TBMM) sunulmuşsa da yasama
dönemi sona erdiği için ilgili kanun teklifleri kadük hale
gelmiştir.
Anayasada da, kişisel verilerin korunmasıyla ilgili detaylı
düzenlemelerin kanunla yapılacağı belirtilmektedir. Bu
kapsamda 26 Aralık 2014 tarihinde “Kişisel Verilerin
Korunması Kanunu Tasarısı” TBMM Başkanlığına
sunulmuştur. Tasarı, 24 Mart 2016 tarihinde kanunlaşmış
ve 6698 sayılı Kişisel Verilerin Korunması Kanunu 7 Nisan
2016 tarih ve 29677 sayılı Resmi Gazete’de yayımlanarak
yürürlüğe girmiştir.
13

C) 5237 Sayılı Türk Ceza
Kanunu
5237 sayılı Türk Ceza Kanununun 135. maddesinde,
kişisel verilerin kaydedilmesi, 136. Maddesinde, verileri
hukuka aykırı olarak verme veya ele geçirme, 138.
maddesinde, verileri yok etmeme fiilleri suç olarak
düzenlenmiştir. Ayrıca Kanunun 140. maddesinde bu
suçlarla ilgili olarak tüzel kişiler hakkında güvenlik tedbiri
uygulanacağı hüküm altına alınmıştır.

14

Nasuh Akar Mah. 1407. Sokak No:4 06520
Balgat-Çankaya/Ankara // www.kvkk.gov.tr
Tel: 0 (312) 216 50 50 // Faks: 0 (312) 216 50 52

