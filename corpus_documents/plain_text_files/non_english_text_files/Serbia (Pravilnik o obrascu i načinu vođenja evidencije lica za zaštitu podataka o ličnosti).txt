Na osnovu člana 56. stav 12. Zakona o zaštiti podataka o ličnosti („Službeni glasnik
RS”, broj 87/18) i člana 33. stav 5. Zakona o slobodnom pristupu informacijama od javnog
značaja („Službeni glasnik RS”, br. 120/04, 54/07, 104/09 i 36/10),
Poverenik za informacije od javnog značaja i zaštitu podataka o ličnosti donosi
PRAVILNIK
o obrascu i načinu vođenja evidencije lica za zaštitu podataka o ličnosti
Član 1.
Ovim pravilnikom utvrđuje se obrazac i način vođenja evidencije lica za zaštitu
podataka o ličnosti.
Član 2.
Evidenciju lica za zaštitu podataka o ličnosti (u daljem tekstu: evidencija) vodi
Poverenik za informacije od javnog značaja i zaštitu podataka o ličnosti (u daljem tekstu:
Poverenik).
Evidencija sadrži podatke o rukovaocu, odnosno obrađivaču (ime, prezime i adresu,
odnosno naziv i sedište) i podatke o licu za zaštitu podataka o ličnosti (ime, prezime, adresu,
imejl i broj telefona).
Član 3.
Evidencija je jedinstvena i vodi se u elektronskom obliku na obrascu koji je
odštampan u prilogu ovog pravilnika i čini njegov sastavni deo.
Član 4.
Podatke iz člana 2. stav 2. ovog pravilnika Povereniku dostavlja rukovalac, odnosno
obrađivač u pisanom obliku, neposredno, putem pošte ili na imejl adresu:
licezazastitu@poverenik.rs.
Član 5.
Ovaj pravilnik stupa na snagu osmog dana od dana objavljivanja u „Službenom
glasniku Republike Srbije”, a primenjuje se od dana primene Zakona o zaštiti podataka o
ličnosti („Službeni glasnik RS”, broj 87/18).

Broj 021-00-12/2019-04
U Beogradu, 5. juna 2019. godine
Zamenica poverenika,
Stanojla Mandić, s.r.

Obrazac
Evidencija lica za zaštitu podataka

Redni
broj

Ime i prezime/
naziv
rukovaoca
odnosno
obrađivača

Ime i
Adresa/sedište
prezime
rukovaoca
lica
odnosno
za zaštitu
obrađivača
podataka

Adresa lica
za zaštitu
podataka

Imejl lica za Broj telefona
zaštitu
lica za zaštitu
podataka
podataka

