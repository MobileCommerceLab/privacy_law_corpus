K oznamovaniu určenia zodpovednej osoby a jej kontaktných údajov úradu podľa novej právnej úpravy
Podľa zákona č. 122/2013 Z. z. o ochrane osobných údajov a o zmene a doplnení niektorých zákonov
v znení zákona č. 84/2014 Z. z. (ďalej len „zákon č. 122/2013 Z. z.“) bol prevádzkovateľ oprávnený poveriť
výkonom dohľadu nad ochranou osobných údajov zodpovednú osobu. Najneskôr do 30 dní bol prevádzkovateľ
povinný o tejto skutočnosti písomne informovať úrad, a to konkrétne o údajoch ustanovených v § 25 ods. 2 zákona
č. 122/2013 Z. z. Podľa § 25 ods. 4 a § 26 zákona č. 122/2013 Z. z. bol prevádzkovateľ povinný oznámiť úradu
zmenu oznamovaných údajov, ak k nej došlo, ako aj ukončenie poverenia zodpovednej osoby.
Nová právna úprava uplatňujúca sa od 25.05.2018 ustanovuje situácie, kedy sú prevádzkovateľ
ako aj sprostredkovateľ povinní určiť zodpovednú osobu. Ak prevádzkovateľ a sprostredkovateľ nemá
povinnosť zodpovednú osobu určiť, ale určí si zodpovednú osobu dobrovoľne, ustanovenia čl. 37 – čl. 39
Nariadenia Európskeho parlamentu a Rady (EÚ) 2016/679 z 27. apríla 2016 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje smernica 95/46/ES
(všeobecné nariadenie o ochrane údajov) resp. § 44 - § 46 zákona č. 18/2018 Z. z. o ochrane osobných údajov
a o zmene a doplnení niektorých zákonov (ďalej len „GDPR“ a „zákon č. 18/2018 Z. z.“) sa vzťahujú aj na takéhoto
prevádzkovateľa a ním dobrovoľne určenú zodpovednú osobu. Za účelom zistenia, či má alebo nemá povinnosť
určenia zodpovednej osoby by si mal každý prevádzkovateľ (aj ten, ktorý už má zodpovednú osobu) ako aj
sprostredkovateľ urobiť analýzu, ktorá následne môže byť súčasťou napríklad bezpečnostnej dokumentácie.1
Takýmto spôsobom následne prevádzkovateľ a sprostredkovateľ preukazujú, ako dospeli k záveru, že majú resp.
nemajú povinnosť určiť zodpovednú osobu.
Vzhľadom na vyššie uvedené môžu vzniknúť nasledovné situácie:
1. Prevádzkovateľ, ktorý mal poverenú zodpovednú osobu podľa zákona č. 122/2013 Z. z. na základe analýzy
zistil, že nemá povinnosť mať určenú zodpovednú osobu podľa novej právnej úpravy a
a. chce túto zodpovednú osobu mať od 25.05.2018 aj naďalej
 takýto postup je možný, len ak doterajšia zodpovedná osoba spĺňa všetky podmienky
kladené na zodpovednú osobu podľa GDPR resp. zákona č. 18/2018 Z. z.
 ustanovenia čl. 37 – čl. 39 GDPR resp. § 44 § 46 zákona č. 18/2018 Z. z. sa vzťahujú na
prevádzkovateľa aj zodpovednú osobu, akoby bola povinne určená
 prevádzkovateľ má povinnosť oznámiť úradu kontaktné údaje zodpovednej
osoby prostredníctvom formulára, ktorý úrad za týmto účelom zverejnil na svojom
webovom sídle, tu: https://www.dataprotection.gov.sk/uoou/zo/register-zo; ak si
prevádzkovateľ nesplní svoju zákonnú povinnosť a neoznámi úradu kontaktné údaje
zodpovednej osoby, informácie o doposiaľ poverenej zodpovednej osobe úrad
k 25.05.2018 odstráni zo svojej evidencie
 prevádzkovateľ oznámi úradu za účelom plnenia úloh kontaktného miesta pre úrad
v súvislosti s plnením úloh úradu zároveň aj identifikačné údaje zodpovednej osoby
v rozsahu:
1. fyzická osoba – titul, meno, priezvisko
2. právnická osoba – názov, identifikačné číslo
 prevádzkovateľ je povinný určenie (poverenie) zodpovednej osoby vypracovať v zmysle
novej právnej úpravy
b. nechce túto zodpovednú osobu mať od 25.05.2018 naďalej
 prevádzkovateľ nemusí podnikať žiadne kroky; v takomto prípade úrad k 25.05.2018
automaticky zo svojej evidencie odstráni informácie o zodpovednej osobe, voči ktorej si
prevádzkovateľ nesplnil povinnosť oznámenia kontaktných údajov zodpovednej osoby
1

Usmernenie pracovnej skupiny WP29 týkajúce sa zodpovedných osôb

2. Prevádzkovateľ, ktorý mal poverenú zodpovednú osobu podľa zákona č. 122/2013 Z. z. na základe analýzy
zistil, že má povinnosť mať určenú zodpovednú osobu podľa novej právnej úpravy a
a. chce si ponechať zodpovednú osobu, ktorú mal
 takýto postup je možný, len ak doterajšia zodpovedná osoba spĺňa všetky podmienky
kladené na zodpovednú osobu podľa GDPR resp. zákona č. 18/2018 Z. z.
 prevádzkovateľ má povinnosť oznámiť úradu kontaktné údaje zodpovednej osoby,
prostredníctvom formulára, ktorý úrad za týmto účelom zverejnil na svojom webovom sídle,
tu: https://www.dataprotection.gov.sk/uoou/zo/register-zo; ak si prevádzkovateľ nesplní
svoju zákonnú povinnosť a neoznámi úradu kontaktné údaje zodpovednej osoby,
informácie o doposiaľ poverenej zodpovednej osobe úrad k 25.05.2018 odstráni zo svojej
evidencie
 prevádzkovateľ oznámi úradu za účelom plnenia úloh kontaktného miesta pre úrad
v súvislosti s plnením úloh úradu zároveň aj identifikačné údaje zodpovednej osoby
v rozsahu:
1. fyzická osoba – titul, meno, priezvisko
2. právnická osoba – názov, identifikačné číslo
 prevádzkovateľ je povinný určenie (poverenie) zodpovednej osoby vypracovať v zmysle
novej právnej úpravy
b. nechce si ponechať zodpovednú osobu, ktorú mal a určí si novú
 nová zodpovedná osoba musí spĺňať všetky podmienky kladené na zodpovednú osobu
podľa GDPR resp. zákona č. 18/2018 Z. z.
 prevádzkovateľ má povinnosť oznámiť úradu kontaktné údaje zodpovednej osoby,
prostredníctvom formulára, ktorý úrad za týmto účelom zverejnil na svojom webovom sídle,
tu: https://www.dataprotection.gov.sk/uoou/zo/register-zo;
 prevádzkovateľ oznámi úradu za účelom plnenia úloh kontaktného miesta pre úrad
v súvislosti s plnením úloh úradu zároveň aj identifikačné údaje zodpovednej osoby
v rozsahu:
1. fyzická osoba – titul, meno, priezvisko
2. právnická osoba – názov, identifikačné číslo
 prevádzkovateľ je povinný určenie (poverenie) zodpovednej osoby vypracovať v zmysle
novej právnej úpravy
3. Prevádzkovateľ, ktorý nemal poverenú zodpovednú osobu podľa zákona č. 122/2013 Z. z. na základe
analýzy zistil, že nemá povinnosť mať určenú zodpovednú osobu podľa novej právnej úpravy, ale
dobrovoľne
a. chce určiť zodpovednú osobu
 zodpovedná osoba musí spĺňať všetky podmienky kladené na zodpovednú osobu podľa
GDPR resp. zákona č. 18/2018 Z. z.
 ustanovenia čl. 37 – čl. 39 GDPR resp. § 44 § 46 zákona č. 18/2018 Z. z. sa vzťahujú na
prevádzkovateľa aj zodpovednú osobu, akoby bola povinne určená
 prevádzkovateľ je povinný určenie (poverenie) zodpovednej osoby vypracovať v zmysle
novej právnej úpravy
 prevádzkovateľ má povinnosť oznámiť úradu kontaktné údaje zodpovednej osoby,
prostredníctvom formulára, ktorý úrad za týmto účelom zverejnil na svojom webovom sídle,
tu: https://www.dataprotection.gov.sk/uoou/zo/register-zo
 prevádzkovateľ oznámi úradu za účelom plnenia úloh kontaktného miesta pre úrad
v súvislosti s plnením úloh úradu zároveň aj identifikačné údaje zodpovednej osoby
v rozsahu:

1. fyzická osoba – titul, meno, priezvisko
2. právnická osoba – názov, identifikačné číslo
b. nechce určiť zodpovednú osobu
 prevádzkovateľ nepodniká žiadne kroky
4. Prevádzkovateľ, ktorý nemal poverenú zodpovednú osobu podľa zákona č. 122/2013 Z. z. na základe
analýzy zistil, že má povinnosť mať určenú zodpovednú osobu podľa novej právnej úpravy
 zodpovedná osoba musí spĺňať všetky podmienky kladené na zodpovednú osobu podľa
GDPR resp. zákona č. 18/2018 Z. z.
 prevádzkovateľ je povinný určenie (poverenie) zodpovednej osoby vypracovať v zmysle
novej právnej úpravy
 prevádzkovateľ má povinnosť oznámiť úradu kontaktné údaje zodpovednej osoby,
prostredníctvom formulára, ktorý úrad za týmto účelom zverejnil na svojom webovom sídle,
tu: https://www.dataprotection.gov.sk/uoou/zo/register-zo
 prevádzkovateľ oznámi úradu za účelom plnenia úloh kontaktného miesta pre úrad
v súvislosti s plnením úloh úradu zároveň aj identifikačné údaje zodpovednej osoby
v rozsahu:
1. fyzická osoba – titul, meno, priezvisko
2. právnická osoba – názov, identifikačné číslo
5. Sprostredkovateľ na základe analýzy zistí, že nemá povinnosť mať určenú zodpovednú osobu podľa novej
právnej úpravy a
a. chce určiť zodpovednú osobu
 zodpovedná osoba musí spĺňať všetky podmienky kladené na zodpovednú osobu podľa
GDPR resp. zákona č. 18/2018 Z. z.
 sprostredkovateľ je povinný určenie (poverenie) zodpovednej osoby vypracovať v zmysle
novej právnej úpravy
 sprostredkovateľ má povinnosť oznámiť úradu kontaktné údaje zodpovednej osoby,
prostredníctvom formulára, ktorý úrad za týmto účelom zverejnil na svojom webovom sídle,
tu: https://www.dataprotection.gov.sk/uoou/zo/register-zo
 sprostredkovateľ oznámi úradu za účelom plnenia úloh kontaktného miesta pre úrad
v súvislosti s plnením úloh úradu zároveň aj identifikačné údaje zodpovednej osoby
v rozsahu:
1. fyzická osoba – titul, meno, priezvisko
2. právnická osoba – názov, identifikačné číslo
b. nechce určiť zodpovednú osobu
 sprostredkovateľ nepodniká žiadne kroky
6. Sprostredkovateľ na základe analýzy zistí, že má povinnosť mať určenú zodpovednú osobu podľa novej
právnej úpravy
 zodpovedná osoba musí spĺňať všetky podmienky kladené na zodpovednú osobu podľa
GDPR resp. zákona č. 18/2018 Z. z.
 sprostredkovateľ je povinný určenie (poverenie) zodpovednej osoby vypracovať v zmysle
novej právnej úpravy
 sprostredkovateľ má povinnosť oznámiť úradu kontaktné údaje zodpovednej osoby,
prostredníctvom formulára, ktorý úrad za týmto účelom zverejnil na svojom webovom sídle,
tu: https://www.dataprotection.gov.sk/uoou/zo/register-zo

 prevádzkovateľ oznámi úradu za účelom plnenia úloh kontaktného miesta pre úrad
v súvislosti s plnením úloh úradu zároveň aj identifikačné údaje zodpovednej osoby
v rozsahu:
1. fyzická osoba – titul, meno, priezvisko
2. právnická osoba – názov, identifikačné číslo
Medzi povinnosti prevádzkovateľa v zmysle novej právnej úpravy patrí oznámenie kontaktných údajov
určenej zodpovednej osoby úradu. Táto požiadavka v zákone č. 122/2013 Z. z. nebola, je preto povinnosťou
každého prevádzkovateľa a sprostredkovateľa postupovať v zmysle vyššie uvedeného.
Neoznámenie kontaktných údajov zodpovednej osoby úradu v zmysle vyššie uvedeného formulára bude
pre prevádzkovateľa alebo sprostredkovateľa znamenať, že si nesplnil povinnosť podľa Čl. 37 ods. 7 GPDR resp.
§ 44 ods. 8 zákona č. 18/2018 Z. z.
Pokiaľ by v údajoch, ktoré boli odo dňa 25.05.2018 úradu nahlásené, nastala zmena, úrad napriek tomu,
že nová právna úprava výslovne neustanovuje povinnosť oznamovania zmien v nahlasovaných kontaktných
údajoch zodpovednej osoby, odporúča prevádzkovateľom a sprostredkovateľom, aby oznámili úradu aj prípadnú
zmenu v takýchto údajoch. Nakoľko má zodpovedná osoba plniť funkciu kontaktného miesta, je nevyhnutné, aby
bola pre úrad (napríklad pri výkone dozoru) zastihnuteľná a za týmto účelom by mal úrad disponovať aktuálnymi
údajmi zodpovednej osoby. Ak dôjde k zmene v nahlasovaných údajoch, o tejto zmene je potrebné úrad
informovať.
Na záver dávame do pozornosti, že od 25.05.2018 má v zmysle čl. 37 ods. 1 GDPR resp. § 44 ods. 1
zákona č. 18/2018 Z. z. povinnosť určiť zodpovednú osobu nielen prevádzkovateľ ale aj sprostredkovateľ, preto sa
aj na sprostredkovateľa a ním určenú zodpovednú osobu budú vzťahovať vyššie uvedené ustanovenia GDPR resp.
zákona č. 18/2018 Z. z.

