GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

LIGJI NR. 06/L-082
PËR MBROJTJEN E TË DHËNAVE PERSONALE
Kuvendi i Republikës së Kosovës,
Në mbështetje të nenit 65 (1) të Kushtetutës së Republikës së Kosovës,
Miraton:
LIGJ PËR MBROJTJEN E TË DHËNAVE PERSONALE
KREU I
DISPOZITAT E PËRGJITHSHME
Neni 1
Qëllimi
1. Ky ligj përcakton të drejtat, përgjegjësitë, parimet dhe masat ndëshkuese lidhur me mbrojtjen
e të dhënave personale dhe privatësisë së individit. Përmes këtij ligji përcaktohen përgjegjësitë
e institucionit përgjegjës për mbikëqyrjen e legjitimitetit të përpunimit të të dhënave dhe qasjes
në dokumente publike.
2. Ky ligj është në përputhje me Rregulloren (BE) 2016/679 të Parlamentit Evropian dhe të
Këshillit të datës, 27 prill 2016, për mbrojtjen e personave fizik sa i përket përpunimit të të
dhënave personale dhe qarkullimit të lirë të këtyre të dhënave, që shfuqizon Direktivën 95/46/
EC (Rregullorja për mbrojtjen e të dhënave të përgjithshme)“.
Neni 2
Fushëveprimi
1. Ky ligj zbatohet për përpunimin e të dhënave personale nga organet publike dhe private. Ky
ligj nuk zbatohet për përpunimin e të dhënave personale nëse përpunimi kryhet për qëllime
krejtësisht personale.
2. Ky ligj zbatohet edhe në zyrat diplomatike dhe konsullore, si dhe në të gjitha përfaqësitë e
tjera zyrtare të Republikës së Kosovës jashtë shtetit.
3. Ky ligj zbatohet edhe për kontrolluesit e të dhënave, të cilët nuk janë të themeluar në
Republikën e Kosovës, por që për qëllime të përpunimit të të dhënave personale, përdorin
pajisje automatike ose të tjera në Republikën e Kosovës, përveç nëse pajisjet e këtilla përdoren
vetëm për qëllime të tranzitit nëpër territorin e Kosovës. Në këto rrethana, kontrolluesit duhet të
caktojnë një përfaqësues të regjistruar në Kosovë.
Neni 3
Përkufizimet
1. Shprehjet e përdorura në këtë ligj kanë këto kuptime:
1.1. E dhënë personale - çdo informacion në lidhje me një person fizik të identifikuar
ose të identifikueshëm (“subjekt i të dhënave”); një person fizik i identifikueshëm është
ai, i cili, mund të identifikohet drejtpërdrejt ose jo drejtpërdrejt, veçanërisht duke iu
referuar një identifikuesi në bazë të një emri, një numri identifikimi, të dhënave rreth
vendndodhjes, një identifikues online, ose një apo më shumë faktorë specifikë për
identitetin fizik, psikologjik, gjenetik, mendor, ekonomik, kulturor ose social të atij
personi fizik;

1

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.2. Përpunim - çdo veprim ose seri veprimesh që kryhen ndaj të dhënave personale
me mjete automatike ose jo, si: mbledhja, regjistrimi, organizimi, strukturimi, ruajtja,
përshtatja ose ndryshimi, tërheqja, konsultimi, përdorimi, publikimi nëpërmjet
transmetimit, shpërndarja ose ofrimi, njësimi ose kombinimi, kufizimi, fshirja ose
asgjësimi;
1.3. Kufizimi i përpunimit - shënjimi i të dhënave personale të ruajtura me synim
kufizimin e përpunimit të tyre në të ardhmen;
1.4. Klasifikim i të dhënave personale – shënjimi i të dhënave personale për të
treguar natyrën e tyre të ndjeshme. Për të dhënat e klasifikuara duhet përcaktuar
kushtet, sipas të cilave, përdoruesi mund të bëjë përpunimin e tyre. Klasifikimi duhet të
mbetet i bashkëngjitur me të dhënat personale të ndjeshme deri në fshirjen, asgjësimin,
shkatërrimin ose anonimizimin e tyre;
1.5. Profilizim - çdo formë e përpunimit automatik të të dhënave personale që konsiston
në përdorimin e të dhënave personale për të vlerësuar aspektet personale në lidhje
me një person fizik, veçanërisht për të analizuar ose parashikuar aspekte në lidhje
me mbarëvajtjen e personit në punë, gjendjen ekonomike, shëndetin, parapëlqimet
personale, interesat, besueshmërinë, sjelljen, vendndodhjen ose lëvizjet e tij;
1.6. Pseudonimizim - përpunimi i të dhënave personale në një mënyrë të tillë që të
dhënat personale të mos vazhdojnë t’i referohen një subjekti të caktuar të të dhënave pa
përdorimin e informacionit shtesë, me kusht që ky informacion shtesë të mbahet veçmas
dhe t’u nënshtrohet masave teknike dhe organizative për të garantuar që të dhënat
personale të mos i referohen një personi fizik të identifikuar ose të identifikueshëm;
1.7. Katalog i sistemit të dosjeve - përshkrimi i hollësishëm i strukturës dhe përmbajtjes
së sistemeve të dosjeve;
1.8. Regjistër i sistemeve të dosjeve – regjistër, i cili mundëson një pasqyrim të
hollësishëm të sistemeve të dosjeve;
1.9. Sistemi i dosjeve – një komplet i strukturuar të dhënash personale që janë
të qasshme në pajtim me kriteret specifike, të centralizuara, decentralizuara ose të
shpërndara mbi bazë funksionale ose gjeografike;
1.10. Kod lidhës - numri personal i identifikimit ose çfarëdo numri tjetër i veçantë i
identifikimit, i përcaktuar me ligj, lidhur me personin, i cili numër mund të përdoret
për zbulimin ose rikthimin e të dhënave personale nga sistemet e dosjeve, në të cilat,
gjithashtu përpunohet kodi lidhës;
1.11. Kontrollues i të dhënave - çdo person fizik ose juridik nga sektori publik ose
privat që individualisht ose së bashku me të tjerët përcakton qëllimet dhe mënyrat e
përpunimit të të dhënave personale;
1.12. Pëlqim me shkrim i subjektit të të dhënave – pëlqimi i dhënë sipas nënparagrafit 1.11., të paragrafit 1. të këtij neni, ku përveç kësaj, subjekti i të dhënave duhet
të vë nënshkrimin ose shenjën në pëlqimin me shkrim për përpunimin e të dhënave të
tij ose saj;
1.13. Pëlqim gojor ose pëlqim tjetër i përshtatshëm i subjektit të të dhënave pëlqimi nga nën-paragrafi 1.11., i dhënë gojarisht, me anë të mjeteve të telekomunikimit
ose me ndonjë mjet tjetër të përshtatshëm, përmes të cilit mund të konkludohet në
mënyrë të qartë se subjekti i të dhënave e ka dhënë pëlqimin e tij ose saj;
2

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.14. Përpunues i të dhënave - çdo person fizik ose juridik, nga sektori publik ose
privat, i cili përpunon të dhëna personale për dhe në emër të kontrolluesit të të dhënave;
1.15. Marrës i të dhënave - çdo person fizik ose juridik nga sektori publik ose privat,
të cilit i zbulohen të dhënat personale, qoftë palë e tretë ose jo. Megjithatë, autoritetet
publike që mund të marrin të dhëna personale në kuadrin e një hetimi të veçantë,
në pajtim me legjislacionin në fuqi, nuk konsiderohen si marrës. Përpunimi i këtyre
të dhënave nga autoritetet publike është në pajtim me rregullat e zbatueshme për
mbrojtjen e të dhënave sipas qëllimeve të përpunimit;
1.16. Palë e tretë – çdo person fizik ose juridik nga sektori publik ose privat që është
i ndryshëm nga subjekti i të dhënave, kontrolluesi, përpunuesi dhe personat që, sipas
autorizimeve të drejtpërdrejta të kontrolluesit ose përpunuesit, janë autorizuar për të
përpunuar të dhëna personale;
1.17. Pëlqim i subjektit të të dhënave - shprehje e lirë e vullnetit të dhënë lirisht,
specifik, të informuar dhe të qartë të dëshirave të subjektit të të dhënave nëpërmjet të
cilit ai ose ajo, me një deklarim ose me një veprim të qartë pohues, shprehë pëlqimin e
tij/saj për përpunimin e të dhënave personale në lidhje me të;
1.18. Shkelje e të dhënave personale - çdo shkelje e masave të sigurisë që sjell
asgjësimin, humbjen, ndryshimin, deklarimin e paautorizuar, aksidental ose të
paligjshëm, ose qasjen në të dhënat personale të transmetuara, të ruajtura ose të
përpunuara ndryshe;
1.19. Të dhëna gjenetike - të dhënat personale në lidhje me karakteristikat gjenetike
të trashëguara ose të përfituara të një personi fizik që jep informacion unik në lidhje
me fiziologjinë ose shëndetin e atij personi fizik dhe që rezulton, veçanërisht, nga një
analizë e një mostre biologjike nga personi fizik në fjalë;
1.20. Të dhëna biometrike – të gjitha të dhënat personale që rezultojnë nga përpunimi
specifik që kanë të bëjnë me karakteristikat fizike, psikologjike ose të sjelljes së një
personi fizik që lejon ose konfirmon identifikimin unik të atij personi fizik si dhe imazhet
pamore ose të dhënat daktiloskopike, psikologjike dhe të sjelljes, që i kanë të gjithë
individët, por që janë të veçanta dhe të përhershme për secilin individ, nëse në veçanti
mund të përdoren për identifikimin e një individi, siç janë: gjurmët e gishtërinjve, vijat
papilare të gishtit, irida, retina, tiparet e fytyrës dhe ADN-ja;
1.21. Të dhëna shëndetësore - të dhënat personale në lidhje me shëndetin fizik
ose mendor të një personi fizik, duke përfshirë dhënien e shërbimeve të kujdesit
shëndetësor, që tregon informacion në lidhje me gjendjen e tij ose të saj shëndetësore;
1.22. Përpunim ndërkufitar - përpunim i të dhënave personale që kryhet në kuadër të
aktiviteteve të autoriteteve në mes të shteteve;
1.23. Privatësi – respektimi i jetës private dhe familjare, pacenueshmëria e banesës
dhe fshehtësia e korrespondencës së telefonisë dhe e komunikimeve të tjera, në pajtim
me ligjin e zbatueshëm;
1.24. Bllokim - ndalimi i përpunimit të mëtejmë të të dhënave. Vendimi për bllokimin e
të dhënave duhet të tregohet në mënyrë të saktë dhe duhet të mbetet i bashkëngjitur
me të dhënat personale për aq kohë sa ekzistojnë arsyet për bllokim;
1.25. Të dhëna personale të ndjeshme - të dhëna personale që zbulojnë origjinën
etnike ose racore, pikëpamjet politike ose filozofike, përkatësinë fetare, anëtarësimin
në sindikatë ose çdo e dhënë për gjendjen shëndetësore ose jetën seksuale, çfarëdo
përfshirje në ose heqje nga evidencat penale ose të kundërvajtjeve që ruhen në pajtim
3

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

me ligjin. Karakteristikat biometrike, gjithashtu, konsiderohen si të dhëna personale të
ndjeshme, nëse këto të fundit mundësojnë identifikimin e një subjekti të të dhënave në
lidhje me cilëndo nga rrethanat e lartpërmendura në këtë nën-paragraf;
1.26. Agjencia për Informim dhe Privatësi (Agjencia) - agjenci e pavarur, përgjegjëse
për mbikëqyrjen e zbatimit të legjislacionit për qasje në dokumente publike dhe mbrojtje
të të dhënave personale, me qëllim që të mbrohen të drejtat dhe liritë themelore të
personave fizikë, në lidhje me përpunimin e të dhënave personale, si dhe garantimin e
qasjes në dokumente publike;
1.27. Komisioner – organ i pavarur, i emëruar nga Kuvendi i Kosovës, në kuadër të
Agjencisë, i cili është përgjegjës për sigurimin e zbatimit të këtij ligji dhe të Ligjit për
qasje në dokumente publike;
1.28. Zyrtari për inspektim – inspektor i Agjencisë, i cili kryen detyra inspektuese në
përputhje me këtë ligj, me Ligjin përkatës për qasje në dokumente publike.
Neni 4
Parimet e përpunimit të të dhënave personale
1. Parimi i ligjshmërisë, drejtësisë dhe transparencës - të dhënat personale përpunohen
në mënyrë të paanshme, të ligjshme dhe transparente, pa e cenuar dinjitetin e subjekteve të të
dhënave.
2. Parimi i kufizimit të qëllimit – të dhënat personale grumbullohen vetëm për qëllime të
caktuara, të qarta dhe legjitime dhe nuk mund të përpunohen më tutje në kundërshtim me këto
qëllime. Përpunimi i mëtejmë me qëllim të arkivimit për interes publik, qëllimit të hulumtimit
shkencor ose historik, ose qëllimit statistikor, nuk konsiderohet që është në mospërputhje me
qëllimin fillestar.
3. Parimi i minimizimit të të dhënave – të dhënat personale duhet të jenë adekuate, relevante
dhe nuk duhet t’i tejkalojnë qëllimet për të cilat ato janë grumbulluar ose përpunuar më tutje.
4. Parimi i saktësisë – të dhënat personale duhet të jenë të sakta dhe të përditësuara. Duhet të
merret çdo hap i arsyeshëm për të garantuar që të dhënat personale që janë të pasakta, duke
pasur parasysh qëllimin e përpunimit, të fshihen dhe të korrigjohen pa vonesë.
5. Parimi i kufizimit të ruajtjes – të dhënat personale mund të ruhen vetëm për aq kohë sa
është e nevojshme për arritjen e qëllimit, për të cilin janë grumbulluar ose përpunuar më tutje.
Me rastin e përmbushjes së qëllimit të përpunimit, të dhënat personale asgjësohen, fshihen,
shkatërrohen, bllokohen ose bëhen anonime, përveç nëse është paraparë ndryshe me Ligjin
përkatës për Arkivat Shtetërore ose me ndonjë ligj tjetër përkatës.
6. Parimi i paprekshmërisë dhe konfidencialitetit – të dhënat personale përpunohen në atë
mënyrë që garantojnë siguri të përshtatshme të tyre, duke përfshirë mbrojtjen ndaj përpunimit
të paautorizuar ose të paligjshëm dhe ndaj humbjes, asgjësimit ose dëmtimit aksidental, duke
përdorur masa të përshtatshme teknike dhe organizative.
7. Parimi i llogaridhënies – kontrolluesi duhet të jetë përgjegjës dhe në gjendje të zbatojë
përputhshmërinë e të gjitha parimeve të përcaktuara me këtë nen.

4

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

KREU II
LEGJITIMITETI I PËRPUNIMIT TË TË DHËNAVE
Neni 5
Përpunimi i ligjshëm i të dhënave personale
1. Përpunimi i të dhënave personale është i ligjshëm vetëm nëse zbatohet, të paktën, njëri nga
kriteret e mëposhtme:
1.1. nëse subjekti i të dhënave ka dhënë pëlqimin e tij për përpunimin e të dhënave të
tij personale për një ose më shumë qëllime specifike;
1.2. nëse përpunimi është i domosdoshëm për përmbushjen e një kontrate, në të cilën
subjekti i të dhënave është palë kontraktuese ose për të ndërmarrë veprimet lidhur me
kërkesën e subjektit të të dhënave para lidhjes së kontratës;
1.3. nëse përpunimi është i domosdoshëm për respektimin e obligimit ligjor, të cilit i
nënshtrohet kontrolluesi;
1.4. nëse përpunimi është i domosdoshëm për mbrojtjen e interesave jetike të subjektit
të të dhënave ose personave të tjerë fizikë;
1.5. nëse përpunimi është i domosdoshëm për kryerjen e një detyre me interes publik
ose për ushtrimin e autoritetit zyrtar që i është dhënë kontrolluesit;
1.6. nëse përpunimi është i domosdoshëm për qëllime të interesave legjitime të
ushtruara nga kontrolluesi ose pala e tretë, përveç kur këto interesa tejkalohen nga
interesat apo të drejtat dhe liritë themelore të subjektit të të dhënave që kërkon mbrojtjen
e të dhënave personale, veçanërisht nëse subjekti i të dhënave është fëmijë. Kjo nuk
zbatohet për përpunimin e kryer nga autoritetet publike për përmbushjen e detyrave të
tyre.
2. Nëse përpunimi për një qëllim tjetër nga ai për të cilin janë mbledhur të dhëna personale nuk
bazohet në pëlqimin e subjektit të të dhënave ose në legjislacionin përkatës në fuqi, me qëllim
që të konstatohet nëse përpunimi për një qëllim tjetër është në pajtim me qëllimin për të cilin
janë mbledhur fillimisht të dhënat personale, ndërmjet të tjerash, merr parasysh:
2.1. çdo lidhje ndërmjet qëllimeve, për të cilat janë mbledhur të dhënat personale dhe
qëllimet e përpunimit të mëtejshëm të synuar;
2.2. kontekstin në të cilin janë mbledhur të dhënat personale, veçanërisht në lidhje me
raportin ndërmjet subjekteve të të dhënave dhe kontrolluesit;
2.3. natyrën e të dhënave personale, veçanërisht nëse përpunohen kategori të veçanta
të të dhënave personale, në pajtim me nenin 8 të këtij ligji ose nëse përpunohen të
dhënat personale në lidhje me dënimet dhe veprat penale, në pajtim me nenin 9 të këtij
ligji;
2.4. pasojat e mundshme të përpunimit të synuar të mëtejmë për subjektet e të dhënave;
2.5. ekzistencën e garancive të përshtatshme, që mund të përfshijnë enkriptimin ose
anonimizimin.

5

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

Neni 6
Kushtet për pëlqim
1. Nëse përpunimi bazohet në pëlqim, kontrolluesi duhet të jenë në gjendje të dëshmojë, që
subjekti i të dhënave ka dhënë pëlqimin për përpunimin e të dhënave të tij personale.
2. Nëse pëlqimi i subjektit të të dhënave jepet në formë të deklaratës me shkrim, e cila ka të
bëjë edhe me çështje të tjera, kërkesa për pëlqim duhet të paraqitet në një mënyrë që është
qartësisht e dallueshme nga çështjet e tjera, në një formë të kuptueshme dhe lehtësisht të
qasshme, duke përdorur gjuhë të qartë dhe të thjeshtë.
3. Subjekti i të dhënave ka të drejtën të tërheqë pëlqimin e tij në çdo kohë. Tërheqja e pëlqimit
nuk ndikon në ligjshmërinë e përpunimit, bazuar në pëlqim para tërheqjes dhe subjekti i të
dhënave njoftohet për këtë. Tërheqja duhet të bëhet në të njëjtën mënyrë si edhe vetë dhënia
e pëlqimit.
4. Gjatë vlerësimit, nëse pëlqimi është dhënë me vullnet të lirë, mbi të gjitha, duhet marrë
parasysh nëse, përveç të tjerash, zbatimi i kontratës, përfshirë dispozitën e një shërbimi,
kushtëzohet me pëlqimin e përpunimit të të dhënave personale që nuk është e domosdoshme
për zbatimin e asaj kontrate.
Neni 7
Kushtet që zbatohen për pëlqimin e fëmijës në lidhje me shërbimet e shoqërisë së
informacionit
1. Përpunimi i të dhënave personale të fëmijës është i ligjshëm aty ku aplikohet neni 5 nënparagrafi 1.1. i këtij ligji në lidhje me ofrimin e shërbimeve të shoqërisë së informacionit
drejtpërdrejt ndaj fëmijës, përpunimi i të dhënave personale të fëmijës është i ligjshëm kur
fëmija është të paktën i moshës gjashtëmbëdhjetë (16) vjeçare. Kur fëmija është nën moshën
gjashtëmbëdhjetë (16) vjeçare, përpunimi i tillë është i ligjshëm vetëm nëse dhe për aq sa
pëlqimi është dhënë ose autorizuar nga mbajtësi i përgjegjësisë prindërore mbi fëmijën.
2. Kontrolluesi bënë përpjekje të arsyeshme për të verifikuar në raste të tilla që pëlqimi të jetë
dhënë ose autorizuar nga mbajtësi i përgjegjësisë prindërore mbi fëmijën, duke marrë parasysh
teknologjinë në dispozicion.
3. Paragrafi 1. i këtij neni nuk ndikon në ligjin në fuqi që ka të bëjë me rregullat mbi vlefshmërinë,
formimin ose efektin e një kontrate në lidhje me fëmijën.
4. Nëse përpunimi i të dhënave bëhet nën moshën gjashtëmbëdhjetë (16) vjeçare deri në
katërmbëdhjetë (14) vjeçare, kontrolluesi bën përpjekje të vazhdueshme për të verifikuar se në
këto raste pëlqimi për fëmijën është dhënë ose autorizuar nga prindi ose kujdestari i fëmijës,
duke marrë në konsideratë teknologjinë në dispozicion.
Neni 8
Përpunimi i kategorive të veçanta të të dhënave personale
1. Përpunimi i të dhënave personale që tregon origjinën racore ose etnike, bindjet politike,
bindjet fetare ose filozofike, anëtarësinë në bashkimet profesionale, si dhe përpunimi i të
dhënave gjenetike, të dhënave biometrike për qëllimet e identifikimit të një personi fizik në
mënyrë unike, të dhënat në lidhje me shëndetin ose të dhënat në lidhje me jetën seksuale ose
orientimin seksual të një personi fizik është i ndaluar.
2. Paragrafi 1.i këtij neni nuk zbatohet nëse ekziston ndonjëra nga rrethanat e mëposhtme:
6

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

2.1. subjekti i të dhënave ka dhënë pëlqimin e qartë për përpunimin e atyre të dhënave
personale për një ose disa qëllime më specifike, përveç kur legjislacioni përkatës
në fuqi përcakton që ndalimi i parashikuar në paragrafin 1.të këtij neni nuk mund të
anulohet nga subjekti i të dhënave;
2.2. përpunimi është i nevojshëm për përmbushjen e detyrimeve dhe ushtrimin e të
drejtave specifike të kontrolluesit ose të subjektit të të dhënave në sferën e të drejtës së
punësimit, sigurimeve shoqërore dhe mbrojtjes sociale, në masën që është i autorizuar
nga legjislacioni përkatës në fuqi ose një marrëveshje kolektive që garanton të drejtat
themelore dhe interesat e subjektit të të dhënave;
2.3. përpunimi është i nevojshëm për të mbrojtur interesat jetike të subjektit të të
dhënave ose të një personi tjetër fizik, nëse subjekti i të dhënave nuk është fizikisht ose
ligjërisht në gjendje të japë pëlqimin;
2.4. nëse ato përpunohen për qëllime të veprimtarive legjitime dhe me garanci të duhura
nga institucionet, shoqatat, asociacionet, bashkësitë fetare, sindikatat ose organizatat
e tjera jofitimprurëse me qëllime politike, filozofike, fetare ose sindikaliste, por vetëm
nëse përpunimi ka të bëjë me anëtarët e tyre ose subjektet e të dhënave që janë në
kontakt të rregullt me ato e në lidhje me qëllimet e tilla dhe nëse ata nuk i zbulojnë të
dhënat e tilla të tjerëve pa pëlqimin me shkrim të subjektit të të dhënave;
2.5. nëse subjekti i të dhënave i ka bërë ato publike pa e kufizuar përdorimin e tyre në
mënyrë të dëshmuar ose të qartë;
2.6. përpunimi është i nevojshëm për ngritjen, ushtrimin ose mbrojtjen e pretendimeve
ligjore ose kurdoherë që gjykatat veprojnë në cilësinë e tyre gjyqësore;
2.7. përpunimi është i nevojshëm për interesin thelbësor publik mbi bazën e legjislacionit
përkatës;
2.8. përpunimi është i nevojshëm për qëllimet e mjekësisë parandaluese ose të punës,
për vlerësimin e kapacitetit të punës së punonjësit, diagnozës mjekësore, dhënien e
kujdesit shëndetësor social, trajtimin, menaxhimin e sistemeve të kujdesit shëndetësor
ose social dhe shërbimet mbi bazën e legjislacionit përkatës ose në pajtim me kontratat
me një profesionist shëndetësor kur ato të dhëna procesohen nga ndonjë profesionist
apo nën përgjegjësinë e tij që i nënshtrohet obligimit të fshehtësisë profesionale sipas
legjislacionit përkatës, rregullave të themeluara nga organet kompetente nacionale apo
nga ndonjë person tjetër që po ashtu i nënshtrohet obligimit të fshehtësisë;
2.9. përpunimi është i nevojshëm për shkaqe të interesit publik në sferën e shëndetit
publik, si mbrojtja ndaj kërcënimeve të rënda ndërkufitare për shëndetin ose garantimin
e standardeve të larta të cilësisë dhe sigurisë së kujdesit shëndetësor dhe të produkteve
mjekësore ose pajisjeve medicinale, mbi bazën e legjislacionit përkatës;
2.10. përpunimi është i nevojshëm për qëllimet e arkivimit në interes publik, të kërkimeve
shkencore, historike, statistikore.
3. Të dhënat personale të përmendura në paragrafin 1. të këtij neni mund të përpunohen për
qëllimet e përmendura në nën-paragrafin 2. të këtij neni, kur ato të dhëna përpunohen në
mënyrë proporcionale me qëllimin e kërkuar, përpunimi i tyre e respekton thelbin e të drejtës
për mbrojtjen e të dhënave dhe bëhet në pajtim me masat specifike për mbrojtjen e të drejtave
dhe interesave themelore të subjektit të të dhënave siç parashihet në këtë ligj, përfshirë aty ku
është e nevojshme, fshehtësinë profesionale.

7

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

4. Kategoritë e veçanta të të dhënave personale ,duhet të mbrohen në mënyrë të veçantë dhe
të klasifikohen me qëllim të parandalimit të qasjes dhe përdorimit të paautorizuar, përveç në
rastet nga nën-paragrafi 2.5. i paragrafit 2. të këtij neni.
Neni 9
Përpunimi i të dhënave personale në lidhje me dënimet dhe veprat penale
Përpunimi i të dhënave personale në lidhje me dënimet dhe veprat penale ose masat përkatëse
të sigurisë, bazuar në nenin 5. paragrafin 1. të këtij ligji kryhet vetëm nën kontrollin e autoritetit
zyrtar sipas ligjit përkatës. Çdo regjistër gjithëpërfshirës i dënimeve penale mbahet vetëm nën
kontrollin e autoritetit zyrtar.
Neni 10
Përpunimi që nuk kërkon identifikim
1. Nëse qëllimet, për të cilat një kontrollues përpunon të dhëna personale nuk kërkon ose nuk
vazhdon të kërkojë identifikimin e një subjekti të dhënash nga kontrolluesi, i njëjti nuk është i
detyruar të mbajë, përfitojë ose përpunojë informacion shtesë për të identifikuar subjektin e të
dhënave për qëllimin e vetëm të respektimit të këtij ligji.
2. Nëse në rastet e përmendura në paragrafin 1. të këtij neni, kontrolluesi është në gjendje
të demonstrojë që ai nuk është në gjendje të identifikojë subjektin e të dhënave, me këtë rast
kontrolluesi, nëse është e mundshme, e informon subjektin e të dhënave. Në këto raste, nenet
14 deri 19 të këtij ligji nuk zbatohen, përveç kur subjekti i të dhënave, për qëllimet e ushtrimit
të të drejtave të tij sipas këtyre neneve, jep informacion shtesë, duke mundësuar identifikimin
e tij ose të saj.
KREU III
TË DREJTAT E SUBJEKTIT TË TË DHËNAVE
Neni 11
Informimi transparent, komunikimi dhe modalitetet për ushtrimin e të drejtave të
subjektit të të dhënave
1. Kontrolluesi merr masat e përshtatshme për të dhënë çdo informacion të referuar në nenet
12 dhe 13 të këtij ligji dhe çdo komunikim sipas neneve 14 deri 21 dhe 33 të këtij ligji në lidhje
me përpunimin e të dhënave personale që i nënshtrohen një formati konciz, transparent, të
kuptueshëm dhe lehtësisht të qasshëm, duke përdorur gjuhë të qartë dhe të pastër, veçanërisht
për çdo informacion drejtuar specifikisht një fëmije. Informacioni jepet me shkrim ose me mjete
të tjera, duke përfshirë, sipas rastit, mjete elektronike. Nëse kërkohet nga subjekti i të dhënave,
informacioni mund të jepet me gojë, me kusht që identiteti i subjektit të të dhënave të provohet
(dëshmohet) me mjete të tjera.
2. Kontrolluesi lehtëson ushtrimin e të drejtave të subjektit të të dhënave, sipas neneve 14 deri
21 të këtij ligji. Në rastet e përmendura në nenin 10, paragrafi 2, të këtij ligji kontrolluesi nuk
refuzon të veprojë me kërkesën e subjektit të të dhënave për ushtrimin e të drejtave të tij ose
të saj sipas neneve 14 deri 21 të këtij ligji, përveç kur kontrolluesi demonstron që nuk është në
gjendje të identifikojë subjektin e të dhënave.
3. Kontrolluesi jep informacion mbi veprimet e ndërmarra me kërkesë sipas neneve 14 deri 21
të këtij ligji për subjektin e të dhënave pa vonesë të panevojshme dhe në çdo rast, brenda një
(1) muaji nga marrja e kërkesës. Ky afat mund të zgjatet me dy (2) muaj të tjerë nëse është e
nevojshme, duke marrë parasysh kompleksitetin dhe numrin e kërkesave. Kontrolluesi njofton
subjektin e të dhënave për çdo zgjatje të tillë brenda një (1) muaji nga marrja e kërkesës, së
bashku me shkaqet e vonesës. Kur subjekti i të dhënave bën kërkesë me mjete në format
8

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

elektronik, informacioni jepet me mjete elektronike, sipas rastit, përveç kur kërkohet ndryshe
nga subjekti i të dhënave.
4. Nëse kontrolluesi nuk vepron në lidhje me kërkesën për subjektin e të dhënave, kontrolluesi
njofton subjektin e të dhënave pa vonesë dhe jo më vonë se një (1) muaj nga marrja e kërkesës
për shkaqet e mosveprimit dhe mbi mundësinë e paraqitjes së ankesës tek Agjencia dhe
paraqitjen e një mjeti gjyqësor mbrojtës.
5. Informacioni i dhënë sipas neneve 12 dhe 13 të këtij ligji dhe çdo komunikim dhe masë e
ndërmarrë sipas neneve 14 deri 21 dhe 32, të këtij ligji jepet falas. Nëse kërkesat nga një subjekt
i të dhënave duket se janë të pabazuara ose të tepërta, veçanërisht për shkak të karakterit të
tyre përsëritës, kontrolluesi mund të:
5.1. caktojë një tarifë të arsyeshme, duke marrë parasysh shpenzimet administrative të
dhënies së informacionit ose komunikimit, ose marrjen e masës së kërkuar, ose;
5.2. refuzojë të veprojë në lidhje me kërkesën;
5.3. kontrolluesi ka barrën e demonstrimit të karakterit haptazi të pabazuar ose të tepërt
të kërkesës.
6. Pa cenuar nenin 10 të këtij ligji, nëse kontrolluesi ka dyshime të arsyeshme në lidhje me
identitetin e personit fizik që bën kërkesën në lidhje me nenet 14 deri 20 të këtij ligji, kontrolluesi
mund të kërkojë dhënien e informacionit shtesë të nevojshëm për konfirmimin e identitetit të
subjektit të të dhënave.
7. Informacioni, që duhet t’u jepet subjekteve të të dhënave në pajtim me nenet 12 dhe 13 të
këtij ligji mund të jepet i kombinuar me (simbolet) ikonat e standardizuara me qëllim që të ofrohet
një vështrim i përgjithshëm i përpunimit të synuar në një mënyrë të dukshme, të kuptueshme
dhe lehtësisht të lexueshme. Nëse (simbolet) ikonat ofrohen elektronikisht, ato duhet të jenë të
lexueshme në mënyrë automatike.
KREU IV
INFORMACIONI DHE QASJA NË TË DHËNAT PERSONALE
Neni 12
Informacioni që duhet të jepet nëse të dhënat personale mblidhen nga subjekti i të
dhënave
1. Nëse të dhënat personale, në lidhje me një subjekt të dhënash, merren nga subjekti i të
dhënave, kontrolluesi, në momentin kur i merr të dhënat personale, i jep subjektit të të dhënave
informacionin e mëposhtëm:
1.1. hollësitë e identitetit dhe kontaktit të kontrolluesit dhe sipas rastit, të përfaqësuesit
të kontrolluesit;
1.2. hollësitë e kontaktit të nëpunësit të mbrojtjes së të dhënave, sipas rastit;
1.3. qëllimin e përpunimit, për të cilin janë të destinuara të dhënat personale, si dhe
bazën ligjore për përpunimin;
1.4. nëse përpunimi bazohet në nenin 5, paragrafi 1., nën-paragrafi 1.6. të këtij ligji,
interesat legjitime të ndjekura nga kontrolluesi ose nga një palë e tretë;
1.5. marrësit ose kategoritë e marrësve të të dhënave personale, sipas rastit;
9

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.6. sipas rastit, faktin që kontrolluesi synon të transferojë të dhëna personale te një
vend i tretë ose organizatë ndërkombëtare dhe ekzistencën ose mungesën e një
vendimi përshtatshmërie të Agjencisë.
2. Përveç informacionit të përmendur në paragrafin 1. të këtij neni, kontrolluesi, në momentin
kur pranon të dhënat personale, i jep subjektit të të dhënave informacionin e mëposhtëm shtesë
të nevojshëm për të garantuar një përpunim të drejtë dhe transparent:
2.1. afatin, për të cilin ruhen të dhënat personale, ose nëse kjo nuk është e mundur,
kriteret e përdorura për të përcaktuar këtë afat;
2.2. ekzistencën e të drejtës për të kërkuar nga kontrolluesi qasjen dhe korrigjimin ose
fshirjen e të dhënave personale, ose kufizimin e përpunimit në lidhje me subjektin e të
dhënave, ose për të kundërshtuar përpunimin, si dhe të drejtën për transferueshmërinë
e të dhënave;
2.3. nëse përpunimi bazohet në nenin 5 paragrafi 1., nën-paragrafi 1.1. të këtij ligji
ose të nenit 8 paragrafi 2., nën-paragrafi 2.1. të këtij ligji ekzistencën e të drejtës për
të tërhequr pëlqimin në çdo kohë, pa ndikuar në ligjshmërinë e përpunimit, bazuar në
pëlqimin para tërheqjes së tij;
2.4. të drejtën për të paraqitur një ankesë tek Agjencia;
2.5. nëse dhënia e të dhënave personale është një kërkesë ligjore ose kontraktuale,
ose një kërkesë e nevojshme për të lidhur një kontratë, si dhe nëse subjekti i të
dhënave është i detyruar të japë të dhëna personale dhe për pasojat e mundshme për
mosdhënien e këtyre të dhënave;
2.6. ekzistencën e vendimmarrjes automatike, duke përfshirë profilizimin e përcaktuar
në nenin 21 paragrafët 1. dhe 4. të këtij ligji dhe të paktën në ato raste, informacionin e
duhur në lidhje me logjikën përkatëse, si dhe rëndësinë dhe pasojat e parashikuara të
këtij përpunimi për subjektin e të dhënave.
3. Nëse kontrolluesi synon të përpunojë më tej të dhëna personale për një qëllim të ndryshëm nga
ai për të cilin të dhënat personale janë mbledhur, kontrolluesi, para këtij përpunimi të mëtejmë,
duhet t’i japë subjektit të të dhënave informacion mbi qëllimin tjetër dhe çdo informacion tjetër
të nevojshëm, sipas referimit në paragrafin 2. të këtij neni.
4. Paragrafët 1., 2. dhe 3. të këtij neni nuk zbatohen nëse dhe në masën që subjekti i të
dhënave e ka informacionin.
Neni 13
Informacioni që duhet të jepet nëse të dhënat personale nuk janë mbledhur nga
subjekti i të dhënave
1. Nëse informacioni nuk është marrë nga subjekti i të dhënave, kontrolluesi i jep subjektit të të
dhënave informacionin e mëposhtëm:
1.1. hollësitë e identitetit dhe kontaktit të kontrolluesit dhe, sipas rastit, të përfaqësuesit
të kontrolluesit;
1.2. hollësitë e kontaktit të nëpunësit të mbrojtjes së të dhënave, sipas rastit;
1.3. qëllimin e përpunimit për të cilin janë të destinuara të dhënat personale, si dhe
bazën ligjore për përpunimin;
10

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.4. kategoritë e të dhënave personale përkatëse;
1.5. marrësit ose kategoritë e marrësve të të dhënave personale, sipas rastit;
1.6. sipas rastit, që kontrolluesi synon të transferojë të dhëna personale te një marrës
në një vend ose organizatë ndërkombëtare dhe ekzistencën ose mungesën e një
vendimi përkatës të Agjencisë.
2. Përveç informacionit të referuar në paragrafin 1.të këtij neni, kontrolluesi i jep subjektit të të
dhënave informacionin e mëposhtëm për të garantuar një përpunim të drejtë dhe transparent
në lidhje me subjektin e të dhënave:
2.1. afatin për të cilin ruhen të dhënat personale, ose nëse kjo nuk është e mundur,
kriteret e përdorura për të përcaktuar këtë afat;
2.2. nëse përpunimi bazohet në nenin 5 paragrafi 1., nën-paragrafi 1.6. të këtij ligji
interesat legjitime të ndjekura nga kontrolluesi ose nga një palë e tretë;
2.3. ekzistencën e të drejtës për të kërkuar nga kontrolluesi qasjen, korrigjimin ose
fshirjen e të dhënave personale, ose kufizimin e përpunimit në lidhje me subjektin e të
dhënave, ose për të kundërshtuar përpunimin, si dhe të drejtën për transferimin e të
dhënave;
2.4. nëse përpunimi bazohet në nenin 5 paragrafi 1., nën-paragrafi 1.1. të këtij ligji
ose në nenin 8 paragrafi 2., nën-paragrafi 2.1. të këtij ligji ekzistencën e të drejtës për
të tërhequr pëlqimin në çdo kohë, pa ndikuar në ligjshmërinë e përpunimit, bazuar në
pëlqimin para tërheqjes së tij;
2.5. të drejtën për të paraqitur një ankesë tek Agjencia;
2.6. nga cili burim e kanë origjinën të dhënat personale, dhe sipas rastit, nëse kanë
ardhur nga një burim i qasshëm publik;
2.7. ekzistencën e vendimmarrjes automatike, duke përfshirë profilizimin, të përmendur
në nenin 21 paragrafët 1. dhe 4. të këtij ligji dhe, të paktën në ato raste, informacionin
e duhur në lidhje me logjikën përkatëse, si dhe rëndësinë dhe pasojat e parashikuara
të këtij përpunimi për subjektin e të dhënave.
3. Kontrolluesi jep informacionin e përmendur në paragrafët 1. dhe 2. të këtij neni:
3.1. brenda një afati të arsyeshëm pas marrjes së të dhënave personale, por jo më
vonë se një (1) muaj, duke pasur parasysh rrethanat specifike në të cilat përpunohen
të dhënat personale;
3.2. nëse të dhënat personale do të përdoren për komunikimin me subjektin e të
dhënave, jo më vonë se komunikimi i parë me atë subjekt të dhënash, ose;
3.3. nëse parashikohet deklarimi ndaj një marrësi tjetër, jo më vonë se kur të dhënat
personale deklarohen për herë të parë.
4. Nëse kontrolluesi synon të përpunojë më tej të dhëna personale për një qëllim të ndryshëm
nga ai për të cilin të dhënat personale janë mbledhur, kontrolluesi, para këtij përpunimi
të mëtejshëm, duhet t’i japë subjektit të të dhënave informacion mbi qëllimin tjetër dhe çdo
informacion tjetër të nevojshëm, sipas referimit në paragrafin 2. të këtij neni.
5. Paragrafët 1. deri 4. të këtij neni nuk zbatohen nëse dhe në masën që:
11

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

5.1. subjekti i të dhënave e ka informacionin;
5.2. dhënia e këtij informacioni duket e pamundur ose do të përfshinte një përpjekje
joproporcionale, veçanërisht për përpunimin për qëllime arkivimi në interesin publik,
qëllime të kërkimeve shkencore ose historike, qëllime statistikore, në pajtim me
kushtet dhe garancitë e referuara në nenin 8, paragrafin 3. të këtij ligji ose në masën
që detyrimi i referuar në paragrafin 1. të këtij neni mund ta bëjë të pamundur ose
rrezikojë seriozisht arritjen e objektivave të këtij përpunimi. Në këto raste, kontrolluesi
merr masat e përshtatshme për të mbrojtur të drejtat, liritë dhe interesat legjitime të
subjekteve të të dhënave, duke përfshirë ofrimin e informacionit publikisht;
5.3. marrja ose deklarimi parashikohet shprehimisht nga legjislacioni përkatës, të cilit
i nënshtrohet kontrolluesi dhe që merr masa të përshtatshme për të mbrojtur interesat
legjitime të subjektit të të dhënave, ose;
5.4. nëse të dhënat personale duhet të mbeten konfidenciale, duke iu nënshtruar një
detyrimi të fshehtësisë profesionale, të rregulluar nga legjislacioni përkatës, duke
përfshirë një detyrim ligjor të fshehtësisë.
Neni 14
E drejta për qasje nga subjekti i të dhënave
1. Subjekti i të dhënave ka të drejtën të marrë konfirmimin nga kontrolluesi, nëse po përpunohen
ose jo të dhënat që kanë të bëjnë me të dhe, nëse është rasti, të ketë qasje në të dhënat
personale dhe informacionin e mëposhtëm:
1.1. qëllimet e përpunimit;
1.2. kategoritë e të dhënave personale përkatëse;
1.3. marrësit ose kategoritë e marrësve, të cilëve u janë deklaruar ose do t’u
deklarohen të dhënat personale, veçanërisht marrësit në vendet e treta ose organizatat
ndërkombëtare;
1.4. sipas rastit, afati i parashikuar, gjatë të cilit do të ruhen të dhënat personale, ose,
nëse nuk është e mundur, kriteret e përdorura për të përcaktuar atë afat;
1.5. ekzistencën e të drejtës për të kërkuar nga kontrolluesi korrigjimin ose fshirjen e
të dhënave personale ose kufizimin e përpunimit të të dhënave personale në lidhje me
subjektin e të dhënave, ose për të kundërshtuar një përpunim të tillë;
1.6. të drejtën për të paraqitur një kërkesë tek Agjencia;
1.7. nëse të dhënat personale nuk mblidhen nga subjekti i të dhënave, çdo informacion
i disponueshëm si dhe burimin e tyre;
1.8. ekzistencën e vendimmarrjes së automatizuar, duke përfshirë profilizimin, të
përmendur në nenin 21 paragrafët 1. dhe 4. të këtij ligji dhe, të paktën në ato raste,
informacionin e duhur në lidhje me logjikën përkatëse, si dhe rëndësinë dhe pasojat e
parashikuara të këtij përpunimi për subjektin e të dhënave.
2. Nëse të dhënat personale transferohen te një vend i jashtëm ose te një organizatë
ndërkombëtare, subjekti i të dhënave ka të drejtën të informohet për garancitë e përshtatshme
në lidhje me transferimin.
3. Kontrolluesi jep një kopje të të dhënave personale që i nënshtrohet përpunimit. Për çdo
12

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

kopje tjetër të kërkuar nga subjekti i të dhënave, kontrolluesi mund të caktojë një tarifë të
përshtatshme, bazuar në shpenzimet administrative. Nëse subjekti i të dhënave e bën kërkesën
me mjete elektronike dhe, përveç kur kërkohet ndryshe nga subjekti i të dhënave, informacioni
jepet në një format elektronik të përdorur bashkërisht.
4. E drejta për të përfituar kopjen e përmendur në paragrafin 3.të këtij neni, nuk ndikon negativisht
në të drejtat dhe liritë e të tjerëve.
KREU V
KORRIGJIMI DHE FSHIRJA
Neni 15
E drejta e korrigjimit
Subjekti i të dhënave ka të drejtën të përfitojë nga kontrolluesi, pa vonesë të panevojshme,
korrigjimin e të dhënave personale të pasakta në lidhje me të. Duke marrë parasysh qëllimet
e përpunimit, subjekti i të dhënave ka të drejtën t’i plotësohen të dhënat personale të paplota,
duke përfshirë nëpërmjet bërjes së një deklarimi shtesë.
Neni 16
E Drejta e fshirjes (‘E drejta për t’u harruar’)
1. Subjekti i të dhënave ka të drejtën që të kërkojë nga kontrolluesi të bëjë fshirjen e të dhënave
personale në lidhje me të, pa vonesë dhe kontrolluesi ka detyrimin të fshijë të dhënat personale,
pa vonesë të panevojshme, nëse zbatohet një prej shkaqeve të mëposhtme:
1.1. të dhënat personale nuk janë më të nevojshme në lidhje me qëllimet, për të cilat
ato janë mbledhur ose përpunuar;
1.2. subjekti i të dhënave e tërheq pëlqimin mbi të cilin bazohet përpunimi sipas nenit
5 paragrafi 1., nën-paragrafi 1.1. ose nenit 8 paragrafi 2., nën-paragrafi 2.1. të këtij ligji
dhe nëse nuk ka shkak tjetër ligjor për përpunimin;
1.3. subjekti i të dhënave e kundërshton përpunimin në pajtim me nenin 20 paragrafi
1. të këtij ligji dhe nuk ka shkaqe legjitime mbizotëruese për përpunimin, ose subjekti i
të dhënave e kundërshton përpunimin në pajtim me nenin 20 paragrafi 2. të këtij ligji;
1.4. të dhënat personale janë përpunuar në mënyrë të paligjshme;
1.5. të dhënat personale duhet të fshihen për të përmbushur një detyrim ligjor, të cilit i
nënshtrohet kontrolluesi;
1.6. të dhënat personale janë mbledhur në lidhje me ofertën e shërbimeve të shoqërisë
së informacionit të referuara në nenin 7 paragrafi 1. të këtij ligji.
2. Nëse kontrolluesi i ka bërë të dhënat personale publike dhe është i detyruar, sipas paragrafit
1.të këtij neni, t’i fshijë të dhënat personale, kontrolluesi, duke marrë parasysh teknologjinë
e disponueshme dhe shpenzimet për zbatimin, ndërmerr hapat e arsyeshëm, duke përfshirë
masat teknike, për të informuar kontrolluesit që po përpunojnë të dhënat personale që subjekti
i të dhënave ka kërkuar fshirjen nga këta kontrollues të çdo lidhjeje ose kopje, apo përsëritje të
këtyre të dhënave personale.
3. Paragrafët 1. dhe 2. të këtij neni nuk zbatohen në masën që përpunimi është i nevojshëm:
3.1. për ushtrimin e të drejtës së lirisë së shprehjes dhe informimit;
13

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

3.2. për përmbushjen e një detyrimi ligjor që kërkon përpunimin, të cilit i nënshtrohet
kontrolluesi ose për përmbushjen e një detyre në interesin publik ose në ushtrim të
autoritetit zyrtar të veshur kontrolluesit;
3.3. për shkaqe të interesit publik në sferën e shëndetit publik në pajtim me nenin 8
paragrafi 2., nën-paragrafët 2.8., 2.9. dhe paragrafit 3. të këtij ligji;
3.4. për qëllime arkivimi në interesin publik ose qëllime të kërkimit shkencor ose historik,
ose qëllime statistikore në pajtim me nenin 8, paragrafi 3. të këtij ligji në masën që e
drejta e përmendur në paragrafin 1. të këtij neni mund ta bëjë të pamundur ose ta
rrezikojë rëndë arritjen e objektivave të atij përpunimi, ose;
3.5. për ngritjen, ushtrimin ose mbrojtjen e pretendimeve ligjore.
Neni 17
E drejta e kufizimit të përpunimit
1. Subjekti i të dhënave ka të drejtën të përftojë nga kontrolluesi kufizimin e përpunimit nëse
zbatohet një nga kriteret e mëposhtme:
1.1. saktësia e të dhënave personale kundërshtohet nga subjekti i të dhënave për një
afat që i mundëson kontrolluesit të verifikojë saktësinë e të dhënave personale;
1.2. përpunimi është i paligjshëm dhe subjekti i të dhënave e kundërshton fshirjen e të
dhënave personale dhe në vend të saj kërkon kufizimin e përdorimit të tyre;
1.3. kontrolluesit nuk vazhdojnë t’i duhen të dhënat personale për qëllimet e përpunimit,
por ato kërkohen nga subjekti i të dhënave për ngritjen, ushtrimin ose mbrojtjen e
pretendimeve ligjore;
1.4. subjekti i të dhënave e ka kundërshtuar përpunimin në pajtim me nenin 20 paragrafi
1. të këtij ligji në pritje të verifikimit nëse shkaqet legjitime të kontrolluesit mbizotërojnë
ndaj atyre të subjektit të të dhënave.
2. Nëse përpunimi është kufizuar sipas paragrafit 1. të këtij neni, këto të dhëna personale, me
përjashtim të ruajtjes, përpunohen vetëm me pëlqimin e subjektit të të dhënave për ngritjen,
ushtrimin ose mbrojtjen e pretendimeve ligjore ose për mbrojtjen e të drejtave të një personi
tjetër fizik ose juridik, ose për shkaqe të interesit të rëndësishëm publik;
3. Një subjekt të dhënash që ka përftuar kufizimin e përpunimit në pajtim me paragrafin 1.të këtij
neni, informohet nga kontrolluesi para revokimit të kufizimit të përpunimit.
Neni 18
Detyrimi i njoftimit në lidhje me korrigjimin ose fshirjen e të dhënave personale ose
kufizimin e përpunimit
Kontrolluesi komunikon çdo korrigjim ose fshirje të të dhënave personale ose kufizim të
përpunimit të kryer, në pajtim me nenin 15, nenin 16 paragrafi 1. dhe nenin 17, të këtij ligji për
çdo marrës, të cilit i janë deklaruar të dhënat personale, përveç kur kjo duket e pamundur ose
lidhet me përpjekje joproporcionale. Kontrolluesi njofton subjektin e të dhënave në lidhje me
këta marrës, nëse subjekti i të dhënave e kërkon këtë.
Neni 19
E drejta e transferimit të të dhënave
1. Subjekti i të dhënave ka të drejtën për të marrë të dhëna personale në lidhje me të, që ai
14

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

ose ajo i ka dhënë kontrolluesit, në një format të strukturuar, të përdorur gjerësisht dhe të
lexueshëm automatikisht dhe ka të drejtën për të transmetuar ato të dhëna te një kontrollues
tjetër, pa pengesë nga një kontrollues, të cilit i janë dhënë të dhënat personale, nëse:
1.1. përpunimi bazohet në pëlqimin, në pajtim me nenin 5 nën-paragrafi 1.1. ose në një
kontratë, në pajtim me nenin 6 paragrafët 1. dhe 2. ose nenin 8 nën-paragrafi 2.1. të
këtij ligji dhe;
1.2. përpunimi bëhet me mjete automatike.
2. Në ushtrimin e të drejtës së tij ose të saj për transferimin, në pajtim me paragrafin 1. të
këtij neni, subjekti i të dhënave ka të drejtën për transferimin e të dhënave personale nga një
kontrollues në tjetrin, nëse është teknikisht e mundur.
3. Ushtrimi i të drejtës së përmendur në paragrafin 1. të këtij neni, nuk e prekë neni 16 të këtij
ligji. Kjo e drejtë nuk zbatohet në përpunimin e nevojshëm për përmbushjen e një detyre të kryer
në interesin publik ose në ushtrim të një autoriteti zyrtar që i është veshur kontrolluesit.
4. E drejta e përmendur në paragrafin 1. të këtij neni nuk ndikon negativisht në të drejtat dhe
liritë e të tjerëve.
KREU VI
E DREJTA PËR TË KUNDËRSHTUAR DHE VENDIMMARRJA INDIVIDUALE AUTOMATIKE
Neni 20
E drejta për të kundërshtuar
1. Subjekti i të dhënave ka të drejtën që në çdo kohë të kundërshtojë përpunimin e të dhënave
personale në lidhje me të, për shkak të një situate personale të veçantë, nëse bazohet në
nenin 5 paragrafin 1., nën-paragrafin 1.6. ose 1.5. të këtij ligji duke përfshirë profilizimin e
bazuar në këto dispozita. Kontrolluesi nuk vazhdon të përpunojë të dhëna personale, përveç
kur kontrolluesi demonstron shkaqe detyruese legjitime për përpunimin që mbizotërojnë mbi
interesat, të drejtat dhe liritë e subjektit të të dhënave për ngritjen, ushtrimin ose mbrojtjen e
pretendimeve ligjore.
2. Nëse të dhënat personale përpunohen për qëllime të drejtpërdrejta marketingu, subjekti i
të dhënave, në çdo kohë, ka të drejtën të kundërshtojë përpunimin e të dhënave personale
në lidhje me të për këtë marketing, që përfshinë profilizimin në masën që ai lidhet me këtë
marketing.
3. Nëse subjekti i të dhënave kundërshton përpunimin për qëllime të drejtpërdrejta marketingu,
të dhënat personale nuk vazhdojnë të përpunohen për këto qëllime.
4. Jo më vonë se në momentin e komunikimit të parë me subjektin e të dhënave, e drejta e
referuar në paragrafët 1. dhe 2.të këtij neni, sillet shprehimisht në vëmendjen e subjektit të të
dhënave dhe i paraqitet qartazi dhe veçmas nga çdo informacion tjetër.
5. Nëse të dhënat personale përpunohen për qëllime të kërkimeve shkencore ose historike,
ose për qëllime statistikore, subjekti i të dhënave, për shkaqe që lidhen me gjendjen e tij ose
të veçantë, ka të drejtën të kundërshtojë përpunimin e të dhënave personale në lidhje me të,
përveç kur përpunimi është i nevojshëm për përmbushjen e një detyre të kryer për shkaqe të
interesit publik.

15

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

Neni 21
Vendimmarrja e automatizuar individuale, duke përfshirë profilizimin
1. Subjekti i të dhënave ka të drejtën të mos i nënshtrohet një vendimi të bazuar vetëm në një
përpunim automatik, duke përfshirë profilizimin që prodhon efekte në lidhje me të ose e ndikon
në mënyrë të ngjashme atë.
2. Paragrafi 1.i këtij neni nuk zbatohet nëse vendimi:
2.1. është i nevojshëm për të lidhur ose përmbushur një kontratë ndërmjet subjektit të
të dhënave dhe një kontrolluesi të dhënash;
2.2. autorizohet nga ndonjë ligj specifik, të cilit i nënshtrohet kontrolluesi dhe që
përcakton edhe masat e përshtatshme për të garantuar të drejtat, liritë dhe interesat
legjitime të subjektit të të dhënave, ose;
2.3 bazohet në pëlqimin e qartë të subjektit të të dhënave.
3. Në rastet e referuara në paragrafët 2., nën-paragrafët 2.1. dhe 2.3. të këtij neni, kontrolluesi i
të dhënave zbaton masa të përshtatshme për të garantuar të drejtat, liritë dhe interesat legjitime
të subjektit të të dhënave, përfshirë të drejtën për të realizuar ndërhyrjen e njeriut nga ana e
kontrolluesit, për të shprehur këndvështrimin e tij dhe për të kundërshtuar vendimin.
4. Vendimet e përmendura në paragrafin 2. të këtij neni nuk bazohen në kategoritë e veçanta
të të dhënave personale të përmendura në nenin 8, paragrafi 1., të këtij ligji, përveç kur nënparagrafi 2.1. ose 2.7. i nenit 8 të këtij ligji zbatohet dhe masat e përshtatshme për të garantuar
të drejtat, liritë dhe interesat legjitime të subjektit të të dhënave janë në fuqi.
Neni 22
Kufizimet
1. Të drejtat e subjektit të të dhënave të parashikuara në nenet 4, 11 deri 21, dhe nenin 33 të
këtij ligji në masën që dispozitat e saj përputhen me të drejtat dhe detyrimet e parashikuara
në nenet 11 deri 21 të këtij ligji, mund të kufizohen nëse një kufizim i tillë respekton thelbin e
të drejtave dhe lirive themelore dhe është një masë e nevojshme dhe proporcionale për të
garantuar:
1.1. sigurinë shtetërore;
1.2. mbrojtjen;
1.3. sigurinë publike;
1.4. parandalimin, hetimin, zbulimin ose ndjekjen penale të veprave penale ose
ekzekutimin e dënimeve penale, duke përfshirë garantimin ndaj parandalimit të
kërcënimeve për sigurinë publike;
1.5. objektiva të tjera të rëndësishme të interesit të përgjithshëm publik të Republikës
së Kosovës, veçanërisht një interes i rëndësishëm ekonomik ose financiar i Republikës
së Kosovës, duke përfshirë çështjet monetare, buxhetore ose të tatimeve, shëndetit
publik dhe sigurisë sociale;
1.6. mbrojtjen e pavarësisë gjyqësore dhe të procedimeve gjyqësore;
1.7. parandalimin, hetimin, zbulimin dhe ndjekjen penale të shkeljes së etikës për
profesionet e rregulluara;
16

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.8. një funksion monitorues, inspektues ose rregullator që lidhet, edhe rastësisht, me
ushtrimin e autoritetit zyrtar, në rastet e përmendura në nën-paragrafët 1.1. deri 1.5.
dhe nën-paragrafin 1.7. të këtij neni;
1.9. mbrojtjen e subjektit të të dhënave ose të të drejtave dhe lirive të të tjerëve;
1.10. ekzekutimin e pretendimeve sipas të drejtës civile.
Masat nga paragrafi 1. i këtij neni mund të merren vetëm për aq sa është e nevojshme për
arritjen e qëllimit për të cilin është dhënë kufizimi.
KREU VII
KONTROLLUESI DHE PËRPUNUESI DETYRIMET E PËRGJITHSHME
Neni 23
Përgjegjësia e kontrolluesit
1. Duke marrë parasysh natyrën, objektin, kontekstin dhe qëllimet e përpunimit, si dhe rreziqet
me mundësi ndryshimi dhe ashpërsinë për të drejtat dhe liritë e personave fizikë, kontrolluesi
zbaton masa të përshtatshme teknike dhe organizative për të garantuar gatishmërinë për
të demonstruar që përpunimi të kryhet në pajtim me këtë ligj. Këto masa rishikohen dhe
përditësohen sipas nevojës.
2. Nëse është proporcionale në lidhje me aktivitetet përpunuese, masat e përmendura në
paragrafin 1., përfshijnë zbatimin e politikave të përshtatshme për mbrojtjen e të dhënave nga
kontrolluesi.
Neni 24
Mbrojtja e të dhënave në mënyrë konkrete dhe rastësore
1. Duke marrë parasysh gjendjen e teknikës, koston e zbatimit dhe natyrën, objektin, kontekstin
dhe qëllimet e përpunimit, si dhe rreziqet me mundësi të ndryshueshme dhe ashpërsinë për
të drejtat dhe liritë e personave fizikë që rrjedhin nga përpunimi, kontrolluesi, në momentin
e përcaktimit të mjeteve të përpunimit dhe në momentin e vetë përpunimit, zbaton masa të
përshtatshme teknike dhe organizative, siç është pseudonimizim, që janë të destinuara për të
zbatuar parimet e mbrojtjes së të dhënave, siç është minimizimi i të dhënave, në një mënyrë të
efektshme për të integruar garancitë e nevojshme në përpunim, me qëllim që të përmbushen
kërkesat e këtij ligji dhe për të mbrojtur të drejtat e subjekteve të të dhënave.
2. Kontrolluesi zbaton masat e përshtatshme teknike dhe organizative për të garantuar që, në
mënyrë rastësore, të përpunohen vetëm të dhënat personale që janë të nevojshme për secilin
qëllim specifik të përpunimit. Ky detyrim zbatohet për tërësinë e të dhënave personale që është
mbledhur, masën e përpunimit të tyre, afatin e ruajtjes së tyre dhe qasjen në to. Veçanërisht,
këto masa garantojnë që të dhënat personale nuk bëhen të qasshme në mënyrë rastësore pa
ndërhyrjen e individit për një numër të pacaktuar të personave fizikë.
3. Një mekanizëm i aprovuar certifikimi sipas referimit në nenin 43 mund të përdoret si një
element për të demonstruar përputhshmëri me kërkesat e parashikuara në paragrafët 1. dhe
2. të këtij neni.
Neni 25
Kontrolluesit e përbashkët
1. Nëse dy (2) ose më shumë kontrollues përcaktojnë së bashku qëllimet dhe mjetet e
përpunimit, ata quhen kontrollues të përbashkët. Ata përcaktojnë, në një mënyrë transparente,
17

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

përgjegjësitë e tyre përkatëse për përputhshmërinë me detyrimet sipas ligjit, veçanërisht në
lidhje me ushtrimin e të drejtave të subjekteve të të dhënave dhe detyrat e tyre përkatëse për
të dhënë informacionin e referuar në nenet 12 dhe 13 të këtij ligji, nëpërmjet një mase ndërmjet
tyre. Masa mund të përcaktojë një pikë kontakti për subjektet e të dhënave.
2. Masa e referuar në paragrafin 1. të këtij neni pasqyron rolet dhe raportet e kontrolluesve
të përbashkët kundrejt subjekteve të të dhënave. Thelbi i masës i bëhet e ditur subjektit të të
dhënave.
3. Pavarësisht nga kushtet e masës së përmendur në paragrafin 1.të këtij neni, subjekti i të
dhënave mund të ushtrojë të drejtat e tij ose të saj sipas këtij ligji në lidhje me dhe kundër çdo
kontrolluesi.
Neni 26
Përfaqësuesit e kontrolluesit ose përpunuesit që nuk janë vendosur në Kosovë
1. Nëse zbatohet neni 2,paragrafi 3. i këtij ligji, kontrolluesi ose përpunuesi cakton me shkrim
një përfaqësues në Republikën e Kosovës.
2. Detyrimi i parashikuar në paragrafin 1. të këtij neni nuk zbatohet për:
2.1. përpunimin që është rastësor, nuk përfshinë, në masë të madhe, përpunimin e
kategorive të veçanta të të dhënave të referuara në nenin 8, paragrafi 1.të këtij ligji
ose përpunimin e të dhënave personale në lidhje me dënimet dhe veprat penale të
referuara në nenin 9 të këtij ligji dhe duket se nuk rezulton në një rrezik për të drejtat
dhe liritë e personave fizikë, duke marrë parasysh natyrën, kontekstin, objektin dhe
qëllimet e përpunimit, ose;
2.2. një autoritet ose organ publik.
3. Përfaqësuesi autorizohet nga kontrolluesi ose përpunuesi, që të investohet, përveç ose në
vend të kontrolluesit ose përpunuesit, veçanërisht nga Agjencia dhe subjektet e të dhënave,
për të gjitha çështjet në lidhje me përpunimin, për qëllimet e sigurimit të përputhshmërisë me
këtë ligj.
4. Caktimi i një përfaqësuesi nga kontrolluesi ose përpunuesi nuk pengon procedimet gjyqësore
që mund të fillohen ndaj vetë kontrolluesit ose përpunuesit.
Neni 27
Përpunuesi
1. Nëse përpunimi duhet të kryhet në emër të një kontrolluesi, i njëjti përdorë vetëm përpunues
që ofrojnë garanci të mjaftueshme për të zbatuar masat e përshtatshme teknike dhe organizative
në një mënyrë të tillë që përpunimi të përmbushë kërkesat e këtij ligji dhe të garantojë mbrojtjen
e të drejtave të subjektit të të dhënave.
2. Përpunuesi nuk angazhon një përpunues tjetër, pa autorizimin paraprak specifik ose të
përgjithshëm me shkrim të kontrolluesit. Në rastin e autorizimit të përgjithshëm me shkrim,
përpunuesi informon kontrolluesin për çdo ndryshim të synuar në lidhje me shtimin ose
zëvendësimin e përpunuesve të tjerë, duke i dhënë kontrolluesit mundësi për të kundërshtuar
këto ndryshime.
3. Përpunimi nga një përpunues rregullohet me një kontratë që është detyruese për përpunuesin
në lidhje me kontrolluesin dhe që përcakton objektin dhe kohëzgjatjen e përpunimit, natyrën
dhe qëllimin e përpunimit, tipin e të dhënave personale dhe kategorive të subjekteve të të
dhënave dhe detyrimet dhe të drejtat e kontrolluesit. Kjo kontratë parashikon, veçanërisht, që
18

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

përpunuesi:
3.1. përpunon të dhënat personale vetëm sipas udhëzimeve të dokumentuara nga
kontrolluesi, duke përfshirë në lidhje me transferimet e të dhënave personale te një
vend i jashtëm ose një organizatë ndërkombëtare, përveç kur i kërkohet ta bëjë këtë
nga ndonjë ligj specifik, të cilit i nënshtrohet përpunuesi; në një rast të tillë, përpunuesi
informon kontrolluesin për këtë kërkesë ligjore para përpunimit, përveç kur ligji e
ndalon këtë informim për shkaqe të rëndësishme të interesit publik. Përpunuesi e
informon menjëherë kontrolluesin nëse, sipas mendimit të tij, ndonjë udhëzim është në
kundërshtim me këtë ligj;
3.2. garanton që personat e autorizuar për të përpunuar të dhënat personale i
janë nënshtruar konfidencialitetit ose janë nën detyrimin ligjor të përshtatshëm të
konfidencialitetit;
3.3. merr të gjitha masat e kërkuara sipas nenit 31 të këtij ligji;
3.4. respekton kushtet e referuara në paragrafët 2. dhe 4. të këtij neni për angazhimin
e një përpunuesi tjetër;
3.5. duke marrë parasysh natyrën e përpunimit, ndihmon kontrolluesin me masa
të përshtatshme teknike dhe organizative, në masën që kjo është e mundur, për
përmbushjen e detyrimit të kontrolluesit për t’iu përgjigjur kërkesave për ushtrimin e të
drejtave të subjektit të të dhënave;
3.6. ndihmon kontrolluesin në sigurimin e përputhshmërisë me detyrimet, në pajtim
me nenet 21 deri 36 të këtij ligji, duke marrë parasysh natyrën e përpunimit dhe
informacionin e ofruar përpunuesit;
3.7. sipas zgjedhjes së kontrolluesit, fshinë ose kthen të gjitha të dhënat personale te
kontrolluesi pas përfundimit të dhënies së shërbimeve në lidhje me përpunimin dhe
fshinë kopjet ekzistuese, përveç kur Ligji mbi Arkivat e kërkon ruajtjen e të dhënave;
3.8. i ofron kontrolluesit të gjithë informacionin e nevojshëm për të demonstruar
përputhshmëri me detyrimet e parashikuara në këtë nen dhe lejon dhe kontribuon për
kontrollet, duke përfshirë inspektimet, e zhvilluara nga kontrolluesi ose një auditor tjetër
të autorizuar nga kontrolluesi.
4. Nëse një përpunues angazhon një përpunues tjetër për kryerjen e aktiviteteve specifike
të përpunimit, në emër të kontrolluesit, të njëjtat detyrime për mbrojtjen e të dhënave, sipas
parashikimit në kontratë ndërmjet kontrolluesit dhe përpunuesit, sipas referimit në paragrafin
3. të këtij neni, i caktohen përpunuesit tjetër nëpërmjet një kontrate, veçanërisht duke dhënë
garanci të mjaftueshme për zbatimin e masave të përshtatshme teknike dhe organizative në
një mënyrë të tillë që përpunimi të përmbushë kërkesat e këtij ligji. Nëse përpunuesi tjetër nuk
përmbushë detyrimet për mbrojtjen e të dhënave, përpunuesi i parë mbetet tërësisht përgjegjës
kundrejt kontrolluesit për përmbushjen e detyrimeve të përpunuesit tjetër.
5. Pa cenuar një kontratë individuale ndërmjet kontrolluesit dhe përpunuesit, kontrata, e referuar
në paragrafët 3. dhe 4. të këtij neni, mund të bazohet, plotësisht ose pjesërisht, mbi klauzolat
standarde kontraktuale të referuara në paragrafët 6. dhe 7. të këtij neni, duke përfshirë kur ata
janë pjesë e një certifikimi të dhënë kontrolluesit ose përpunuesit në pajtim me nenin 43.
6. Respektimi i kodit të sjelljes, të miratuar, nga ana e përpunuesit siç referohet në nenin 41 të
këtij ligji ose i mekanizmit të certifikimit, të miratuar, siç referohet në nenin 43 të këtij ligji mund
të përdoret si element me të cilin do të demonstrohen garanci të mjaftueshme siç referohen në
paragrafët 1. dhe 4. të këtij neni.
19

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

7. Agjencia mund të vendosë klauzola standarde kontraktuale për çështjet e referuara në
paragrafët 3. dhe 4. të këtij neni.
8. Kontrata e referuar në paragrafët 3. dhe 4. të këtij neni, bëhet me shkrim, duke përfshirë
formatin elektronik.
9. Pa cenuar nenet 57, 92 të këtij ligji, nëse një përpunues e shkel këtë ligj, duke përcaktuar
qëllimet dhe mjetet e përpunimit, përpunuesi konsiderohet të jetë një kontrollues në lidhje me
këtë përpunim.
Neni 28
Përpunimi nën autoritetin e kontrolluesit ose përpunuesit
Përpunuesi dhe çdo person që vepron nën autoritetin e kontrolluesit ose të përpunuesit, i cili ka
qasje në të dhënat personale, nuk i përpunon ato të dhëna, përveç se sipas udhëzimeve nga
kontrolluesi, përveç kur i kërkohet ta bëjë këtë nga ndonjë ligj specifik.
Neni 29
Regjistrat e aktiviteteve të përpunimit
1. Çdo kontrollues, përpunues dhe aty ku është e aplikueshme përfaqësuesit e tyre, mbajnë
regjistër të aktiviteteve të përpunimit nën përgjegjësinë e tyre. Ky regjistër përmban të gjitha
informatat e mëposhtme:
1.1. emrin dhe informatat e kontaktit të kontrolluesit dhe, aty ku është e aplikueshme,
të kontrolluesit të përbashkët, përfaqësuesit të kontrolluesit dhe të zyrtarit për mbrojtjen
e të dhënave;
1.2. qëllimet e përpunimit;
1.3. një përshkrim të kategorive të subjekteve të të dhënave dhe kategorive të të
dhënave personale;
1.4. kategoritë e pranuesve të cilëve u janë zbuluar ose do të zbulohen të dhënat
personale duke përfshirë pranuesit në vende të treta ose organizatat ndërkombëtare;
1.5. aty ku është e aplikueshme, transferimi i të dhënave personale në një vend të
tretë ose një organizatë ndërkombëtare, duke përfshirë identifikimin e atij vendi të tretë
ose organizatës ndërkombëtare, autorizimin sipas nenit 49, paragrafi 2. të këtij ligji
dhe, në rastin e transfereve të përmendura në nenin 49 nën-paragrafi 1.9. të këtij ligji,
dokumentimin e masave mbrojtëse të përshtatshme;
1.6. aty ku është e mundur, afatet kohore të parashikuara për fshirjen e kategorive të
ndryshme të të dhënave;
1.7. aty ku është e mundur, një përshkrim të përgjithshëm të masave teknike dhe
organizative të sigurisë të përmendura në nenin 31, paragrafi 1. të këtij ligji.
2. Regjistrat e referuara në paragrafin 1.të këtij neni duhet të jenë me shkrim, duke përfshirë
edhe në formë elektronike.
3. Kontrolluesi ose përpunuesi dhe, ku është e aplikueshme, përfaqësuesi i kontrolluesit ose i
përpunuesit, duhet ta vë regjistrin në dispozicion të autoritetit mbikëqyrës sipas kërkesës.
4. Obligimet e referuara në paragrafin 1.të këtij neni nuk zbatohen për ndërmarrjen ose
organizatën që punëson më pak se dyqind e pesëdhjetë (250) persona, përveç nëse përpunimi
20

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

që ato kryejnë ka gjasa të rezultojë në një rrezik për të drejtat dhe liritë e subjekteve të të
dhënave, përpunimi nuk është i rastit, ose përpunimi përfshin kategori të veçanta të të dhënave
të përmendura në nenin 8 paragrafin 1. të këtij ligji ose të dhënat personale që kanë të bëjnë
me dënimet penale dhe veprat penale të përmendura në nenin 9 të këtij ligji.
Neni 30
Bashkëpunimi me agjencinë
Kontrolluesi dhe përpunuesi dhe, sipas rastit, përfaqësuesit e tyre, bashkëpunojnë, sipas
kërkesës me Agjencinë në përmbushjen e detyrave të tyre.
KREU VIII
SIGURIA E TË DHËNAVE PERSONALE
Neni 31
Siguria e përpunimit
1. Duke marrë parasysh gjendjen e teknikës, shpenzimet e zbatimit dhe natyrën, objektin,
kontekstin dhe qëllimet e përpunimit si dhe rrezikun e mundësisë së ndryshimit, si dhe
ashpërsinë për të drejtat dhe liritë e personave fizikë, kontrolluesi dhe përpunuesi zbaton masa
të përshtatshme teknike dhe organizative për të siguruar një nivel sigurie të përshtatshëm për
rrezikun, duke përfshirë, ndër të tjera, sipas rastit:
1.1. pseudonimizimin dhe enkriptimin e të dhënave personale;
1.2. aftësinë për të siguruar konfidencialitetin, integritetin, disponueshmërinë dhe
qëndrueshmërinë në vazhdim të sistemeve dhe shërbimeve të përpunimit;
1.3. aftësinë për të rivendosur disponueshmërinë dhe qasjen në të dhënat personale
në kohën e duhur, në rastin e një incidenti fizik ose teknik;
1.4. Një proces të testimit, vlerësimit të rregullt të efektivitetit të masave teknike dhe
organizative për të garantuar sigurinë e përpunimit.
2. Në vlerësimin e nivelit të përshtatshëm të sigurisë duhet të merret parasysh veçanërisht
rreziqet që paraqiten nga përpunimi, veçanërisht nga asgjësimi, humbja, ndryshimi aksidental
ose i paligjshëm, deklarimi i paautorizuar ose qasja në të dhënat personale të transmetuara,
ruajtura ose përpunuara ndryshe.
3. Respektimi i një kodi të aprovuar të sjelljes, sipas referencës në nenin 41 të këtij ligji ose
certifikimit të aprovuar sipas referimit në nenin 43 të këtij ligji, mund të përdoret si një element
nëpërmjet të cilit të demonstrohet përputhshmëria me kërkesat e parashikuara në paragrafin 1.
të këtij neni.
4. Kontrolluesi dhe përpunuesi ndërmerr hapa për të garantuar që çdo person fizik që vepron
nën autoritetin e kontrolluesit ose të përpunuesit, i cili ka qasje në të dhënat personale, nuk i
përpunon ato, përveç se sipas udhëzimeve nga kontrolluesi, përveç kur i kërkohet ta bëjë këtë
nga ndonjë ligj specifik.
Neni 32
Përpunimi i kontraktuar
1. Përpunuesit të të dhënave mund t’i besohet përpunimi i të dhënave personale me një kontratë
të shkruar, për të kryer veprimtari të tilla në pajtim me procedurat dhe masat e sigurisë.
21

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

2. Përpunuesi i të dhënave mund të veprojë vetëm brenda kufijve të autorizimeve të kontrolluesit
të të dhënave dhe nuk mund të përpunojë të dhënat personale për qëllime të tjera. Të drejtat
dhe detyrimet reciproke duhet të caktohen me kontratë të shkruar, e cila po ashtu duhet të
përmbajë edhe një përshkrim të detajuar të procedurave dhe masave në pajtim me nenin 32 të
këtij ligji.
3. Kontrolluesi i të dhënave duhet të mbikëqyrë zbatimin e procedurave dhe masave në pajtim
me nenin 32 të këtij ligji. Po ashtu, duhet të përfshijë edhe vizitat e përkohshme në lokalet ku
bëhet përpunimi i të dhënave personale.
4. Në rast mosmarrëveshjeje ndërmjet kontrolluesit të të dhënave dhe përpunuesit të të
dhënave, përpunuesi i të dhënave duhet menjëherë në kërkesë të kontrolluesit të të dhënave
t’i kthejë të gjitha të dhënat që ai ose ajo i posedon. Përpunuesit të të dhënave nuk i lejohet t’i
mbajë kopjet dhe t’i përpunojë ato më tutje.
5. Në rast të ndërprerjes së veprimtarive të përpunuesit të të dhënave, të dhënat personale
duhet të kthehen menjëherë te kontrolluesi i të dhënave.
Neni 33
Njoftimi i Agjencisë për një shkelje të të dhënave personale
1. Në rastin e një shkeljeje të të dhënave personale, kontrolluesi, pa vonesë dhe sipas rastit,
jo më vonë se shtatëdhjetë e dy (72) orë pasi të jetë informuar rreth saj, njofton Agjencinë
për shkeljen e të dhënave personale, përveç kur shkelja e të dhënave personale nuk mund të
rezultojë në një rrezik për të drejtat dhe liritë e personave fizikë. Nëse njoftimi i Agjencisë nuk
bëhet brenda shtatëdhjetë e dy (72) orëve, ai shoqërohet me shkaqet e vonesës.
2. Përpunuesit njoftojnë kontrolluesin, pa vonesë të panevojshme, pas ardhjes në dijeni të një
shkeljeje të të dhënave personale.
3. Njoftimi i përmendur në paragrafin 1.të këtij neni, të paktën:
3.1. përshkruan natyrën e shkeljes së të dhënave personale, duke përfshirë, sipas
rastit, kategoritë dhe numrin e përafërt të subjekteve të të dhënave dhe kategoritë me
numrin e përafërt të regjistrave të të dhënave personale përkatëse;
3.2. komunikon emrin dhe të dhënat e kontaktit të zyrtarit të mbrojtjes së të dhënave
dhe çdo pikë tjetër të kontaktit nëse mund të merret më shumë informacion;
3.3. përshkruan pasojat e mundshme të shkeljes së të dhënave personale;
3.4. përshkruan masat e marra ose të propozuara për t’u marrë nga kontrolluesi për
të trajtuar shkeljen e të dhënave personale, duke përfshirë, sipas rastit, masat për të
zbutur efektet e mundshme negative.
4. Nëse dhe në masën që nuk është e mundur që informacioni të jepet në të njëjtën kohë,
informacioni mund të jepet në faza pa vonesë tjetër të panevojshme.
5. Kontrolluesi dokumenton çdo shkelje të të dhënave personale që përbëhet nga faktet në
lidhje me shkeljen e të dhënave personale, efektet e saj dhe veprimi korrigjues i ndërmarrë. Ky
dokumentacion i mundëson Agjencisë për të verifikuar përputhshmërinë me këtë nen.
Neni 34
Komunikimi i shkeljes së të dhënave personale subjektit të të dhënave
1. Nëse shkelja e të dhënave personale mund të rezultojë në një rrezik të lartë për të drejtat dhe
22

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

liritë e personave fizikë, kontrolluesi ia komunikon shkeljen e të dhënave personale subjektit të
të dhënave pa vonesë të panevojshme.
2. Komunikimi drejtuar subjektit të të dhënave personale, sipas referimit në paragrafin 1. të
këtij neni, përshkruan në një gjuhë të pastër dhe të qartë natyrën e shkeljes së të dhënave
personale dhe përmban të paktën informacionin dhe masat e përmendura në paragrafin 3.,
nën-paragrafët 3.2., 3.3. dhe 3.4. të nenit 33 të këtij ligji.
3. Komunikimi drejtuar subjektit të të dhënave, të përmendur në paragrafin 1.të këtij neni, nuk
kërkohet nëse përmbushet një prej kushteve të mëposhtme:
3.1. kontrolluesi ka zbatuar masa të përshtatshme teknike dhe organizative mbrojtëse
dhe këto masa janë zbatuar për të dhënat personale të ndikuara nga shkelja e të
dhënave personale, veçanërisht ato që i bëjnë të dhënat personale të pakuptueshme
për çdo person që nuk është i autorizuar për t’u qasur në to, si enkriptimi;
3.2. kontrolluesi ka marrë masa të vazhdueshme që garantojnë se rreziku i lartë për të
drejtat dhe liritë e subjekteve të të dhënave, të përmendura në paragrafin 1.të këtij neni,
nuk vazhdon të jetë i mundur për tu realizuar;
3.3. do të kishte të bënte me një përpjekje disproporcionale. Në një rast të tillë, në vend
të kësaj, do të ketë një komunikim publik ose një masë të ngjashme, nëpërmjet së cilës,
subjektet e të dhënave informohen në një mënyrë njëlloj të efektshme.
4. Nëse kontrolluesi nuk ia ka komunikuar shkeljen e të dhënave personale subjektit të të
dhënave, Agjencia, duke marrë parasysh mundësinë që shkelja e të dhënave personale të
rezultojë në një rrezik të lartë, mund të kërkojë ta bëjë këtë ose të vendosë që të përmbushet
një prej kushteve të referuara në paragrafin 3.të këtij neni.
KREU IX
VLERËSIMI I NDIKIMIT MBI MBROJTJEN E TË DHËNAVE DHE KONSULTIMET
PARAPRAKE
Neni 35
Vlerësimi i ndikimit mbi mbrojtjen e të dhënave
1. Nëse një tip i përpunimit, veçanërisht përdorimi i teknologjisë së re dhe duke marrë parasysh
natyrën, objektin, kontekstin dhe qëllimet e përpunimit, mund të rezultojë në një rrezik të lartë
për të drejtat dhe liritë e personave fizikë, kontrolluesi, para përpunimit, kryhen një vlerësim të
ndikimit të operacioneve të parashikuara të përpunimit mbi përpunimin e të dhënave personale.
Një vlerësim i vetëm mund të trajtojë një sërë veprimesh të ngjashme përpunimi që paraqesin
rreziqe të larta të ngjashme.
2. Kontrolluesi kërkon këshillën e zyrtarit të mbrojtjes së të dhënave, nëse është caktuar, në
kryerjen e vlerësimit të ndikimit mbi mbrojtjen e të dhënave.
3. Një vlerësim i ndikimit mbi mbrojtjen e të dhënave, i përmendur në paragrafin 1. të këtij neni,
veçanërisht kërkohet në rastin e:
3.1. një vlerësimi sistematik dhe të zgjatur të aspekteve personale, në lidhje me
personat fizikë, i cili bazohet në përpunimin automatik, duke përfshirë profilizimin dhe
në të cilin bazohen vendimet që prodhojnë efekte ligjore në lidhje me personat fizikë
ose ndikojnë në masë të ngjashme personin fizik;
3.2. përpunimit në shkallë të gjerë të kategorive të veçanta të të dhënave të përmendura
23

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

në nenin 8, paragrafi 1. të këtij ligji, ose të të dhënave personale në lidhje me dënimet
dhe veprat penale të përmendura në nenin 9 të këtij ligji, ose;
3.3. një monitorimi sistematik të një zone me qasje publike në një shkallë të gjerë.
4. Agjencia përpilon dhe bënë publike një listë për llojin e veprimeve të përpunimit që i
nënshtrohen kërkesës së një vlerësimi të ndikimit të mbrojtjes së të dhënave në pajtim me
paragrafin 1. të këtij neni.
5. Agjencia mund të përpilojë dhe bëjë publike një listë me llojin e veprimeve të përpunimit, për
të cilat nuk kërkohet vlerësimi i ndikimit të mbrojtjes së të dhënave.
6. Vlerësimi, të paktën, përmban:
6.1. një përshkrim sistematik të veprimeve të përpunimit të parashikuar dhe qëllimet
e përpunimit, duke përfshirë, sipas rastit, interesin legjitim të ndjekur nga kontrolluesi;
6.2. një vlerësim të domosdoshmërisë dhe proporcionalitetit të operacioneve të
përpunimit në lidhje me qëllimet;
6.3. një vlerësim të rreziqeve për të drejtat dhe liritë e subjekteve të të dhënave, të
referuara në paragrafin 1. të këtij neni, dhe;
6.4. masat e parashikuara për të trajtuar rreziqet, duke përfshirë garancitë, masat e
sigurisë dhe mekanizmat për të siguruar mbrojtjen e të dhënave personale dhe për të
demonstruar përputhshmëri me këtë ligj, duke marrë parasysh të drejtat dhe interesat
legjitime të subjekteve të të dhënave dhe personave të tjerë të interesuar.
7. Respektimi i kodeve të aprovuara të sjelljes, të referuar në nenin 41 të këtij ligji nga kontrolluesit
ose përpunuesit, merren parasysh në vlerësimin e ndikimit të veprimeve të përpunimit, të kryera
nga këta kontrollues ose përpunues, veçanërisht për qëllimet e vlerësimit të ndikimit të mbrojtjes
së të dhënave.
8. Sipas rastit, kontrolluesi kërkon mendimet e subjekteve të të dhënave ose përfaqësuesve
të tyre mbi përpunimin e synuar, pa cenuar mbrojtjen e interesave tregtare ose publike ose
sigurinë e veprimeve të përpunimit.
9. Nëse përpunimi, në pajtim me nenin 5, paragrafi 1., nën-paragrafi 1.3. ose 1.5. të këtij ligji
ka një bazë ligjore në ndonjë ligj specifik, të cilit i nënshtrohet kontrolluesi, kjo e drejtë rregullon
operacionet specifike të përpunimit ose kompletin e operacioneve në fjalë dhe një vlerësim
i ndikimit mbi mbrojtjen e të dhënave është kryer si pjesë e një vlerësimi të përgjithshëm të
ndikimit në kontekstin e miratimit të asaj baze ligjore, paragrafët 1. deri 6. të këtij neni nuk
aplikohen, përveç në rastet kur Agjencia e konsideron të nevojshme për të kryer një vlerësim të
tillë para aktiviteteve përpunuese.
10. Sipas rastit, kontrolluesi kryen një rishikim për të vlerësuar nëse përpunimi kryhet në pajtim
me vlerësimin e ndikimit mbi mbrojtjen e të dhënave, të paktën kur ka një ndryshim të rrezikut
të përfaqësuar nga veprimet e përpunimit.
Neni 36
Konsultimi paraprak
1. Kontrolluesi konsultohet me Agjencinë para përpunimit, nëse vlerësimi i ndikimit mbi mbrojtjen
e të dhënave, sipas nenit 35 të këtij ligji, tregon që përpunimi do të rezultonte në një rrezik të
lartë në mungesë të masave të marra nga kontrolluesi për të zbutur rrezikun.
24

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

2. Nëse Agjencia është e mendimit që përpunimi i synuar, i referuar në paragrafin 1. të këtij
neni, do të shkelte këtë ligj, veçanërisht nëse kontrolluesi ka identifikuar ose zbutur rrezikun në
masë të pamjaftueshme, Agjencia, brenda një afati deri në tetë (8) javë nga marrja e kërkesës
për konsultim, i paraqet kontrolluesit këshillë me shkrim dhe nëse zbatohet për përpunuesin
mund të përdorë një prej kompetencave të përmendura në nenin 64 të këtij ligji. Ky afat mund
të zgjatet gjashtë (6) javë, duke marrë parasysh kompleksitetin e përpunimit të synuar. Agjencia
informon kontrolluesin dhe, sipas rastit, përpunuesin, për çdo zgjatje të tillë brenda një (1) muaji
nga marrja e kërkesës për konsultime së bashku me shkaqet e vonesës. Këto afate mund
të pezullohen derisa Agjencia të ketë përfituar informacionin që ai ka kërkuar për qëllimet e
konsultimeve.
3. Gjatë konsultimit me Agjencinë, në pajtim me paragrafin 1. të këtij neni, kontrolluesi i paraqet
Agjencisë:
3.1. sipas rastit, përgjegjësitë përkatëse të kontrolluesit, kontrolluesit të përbashkët dhe
përpunuesve të përfshirë në përpunim, veçanërisht për përpunimin brenda një grupi
ndërmarrjesh;
3.2. qëllimet dhe mjetet e përpunimit të synuar;
3.3. masat dhe garancitë e parashikuara për të mbrojtur të drejtat dhe liritë e subjekteve
të të dhënave në pajtim me këtë ligj;
3.4. sipas rastit, hollësitë e kontaktit për zyrtarin e mbrojtjes së të dhënave;
3.5. vlerësimin e ndikimit të mbrojtjes së të dhënave, të parashikuar në nenin 35 të këtij
ligji, dhe;
3.6. çdo informacion tjetër të kërkuar nga Agjencia.
4. Pavarësisht paragrafit 1.të këtij neni, Agjencia mund të kërkojë që kontrolluesit të konsultohen
dhe të marrin autorizim paraprak në lidhje me përpunimin nga një kontrollues për kryerjen e një
detyre që përmbushet nga kontrolluesi në interes publik, duke përfshirë përpunimin në lidhje me
mbrojtjen sociale dhe shëndetin publik.
KREU X
ZYRTARI PËR MBROJTJEN E TË DHËNAVE PERSONALE
Neni 37
Caktimi i zyrtarit për mbrojtjen e të dhënave
1. Kontrolluesi dhe përpunuesi caktojnë një zyrtar për mbrojtjen e të dhënave në çdo rast, nëse:
1.1. përpunimi kryhet nga një organ publik, përveç gjykatave që veprojnë në cilësinë e
tyre gjyqësore;
1.2. aktivitetet kryesore të kontrolluesit ose të përpunuesit përbëhen nga veprimet
përpunuese që në saje të natyrës, objektit dhe/ose qëllimit të tyre, kërkojnë monitorim
të rregullt dhe sistematik të subjektit të të dhënave në një shkallë të gjerë, ose;
1.3. aktivitetet kryesore të kontrolluesit ose të përpunuesit përbëhen nga përpunimi në
një shkallë të gjerë të kategorive të veçanta, në pajtim me nenin 8 të këtij ligji dhe të
dhëna personale në lidhje me dënimet dhe veprat penale të referuara në nenin 9 të
këtij ligji.
2. Një grup ndërmarrjesh mund të caktojë një zyrtar të vetëm për mbrojtjen e të dhënave, me
25

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

kusht që një zyrtar për mbrojtjen e të dhënave të jetë lehtësisht i qasshëm nga çdo strukturë.
3. Nëse kontrolluesi ose përpunuesi është një organ publik, mund të caktohet një zyrtar i vetëm
për mbrojtjen e të dhënave për disa organe të tilla, duke pasur parasysh strukturën e tyre
organizative dhe madhësinë.
4. Në raste të ndryshme nga ato të referuara në paragrafin 1. të këtij neni, kontrolluesi ose
përpunuesi, ose shoqatat, ose organet e tjera që përfaqësojnë kategori të kontrolluesve ose
përpunuesve, mund të caktojnë një zyrtar për mbrojtjen e të dhënave. Zyrtari për mbrojtjen e
të dhënave mund të veprojë për këto shoqata ose organe të tjera që përfaqësojnë kontrolluesit
ose përpunuesit.
5. Zyrtari për mbrojtjen e të dhënave caktohet mbi bazën e cilësive profesionale dhe veçanërisht,
ekspertizës për të drejtën e mbrojtjes së të dhënave, praktika dhe aftësia për të përmbushur
detyrat e përmendura në nenin 39 të këtij ligji.
6. Zyrtari për mbrojtjen e të dhënave mund të jetë anëtar personeli i kontrolluesit ose përpunuesit,
ose të përmbushë detyrat mbi bazën e një kontrate shërbimi.
7. Kontrolluesi ose përpunuesi publikon hollësitë e kontaktit të zyrtarit për mbrojtjen e të dhënave
dhe ia komunikon ato Agjencisë.
Neni 38
Pozicioni i zyrtarit për mbrojtjen e të dhënave
1. Kontrolluesi dhe përpunuesi garantojnë që zyrtari për mbrojtjen e të dhënave përfshihet në
mënyrën dhe kohën e duhur, në të gjitha çështjet që kanë të bëjnë me mbrojtjen e të dhënave
personale.
2. Kontrolluesi dhe përpunuesi mbështetë zyrtarin për mbrojtjen e të dhënave në përmbushjen
e detyrave të referuara në nenin 39 të këtij ligji duke parashikuar masat e nevojshme për të
kryer ato detyra dhe pë t’u qasur në veprimet e përpunimit të të dhënave personale dhe për të
mbajtur ekspertizën e vet.
3. Kontrolluesi dhe përpunuesi garantojnë që zyrtari për mbrojtjen e të dhënave nuk merr
udhëzime në lidhje me ushtrimin e këtyre detyrave. Ai ose ajo nuk pushohet apo penalizohet
nga kontrolluesi ose përpunuesi për përmbushjen e detyrave të tij. Zyrtari për mbrojtjen e të
dhënave raporton drejtpërdrejt në nivelin më të lartë menaxhues të kontrolluesit ose përpunuesit.
4. Subjektet e të dhënave mund të kontaktojnë zyrtarin për mbrojtjen e të dhënave në lidhje me
çështjet që i takojnë përpunimit të të dhënave të tyre personale dhe për ushtrimin e të drejtave
të tyre sipas këtij ligji.
5. Zyrtari për mbrojtjen e të dhënave i nënshtrohet fshehtësisë ose konfidencialitetit në lidhje
me përmbushjen e detyrave të tij ose të saj.
6. Zyrtari për mbrojtjen e të dhënave mund të përmbushë detyra të tjera. Kontrolluesi ose
përpunuesi garantojnë që çdo detyrë tjetër e tillë nuk rezulton në konflikt interesash.
Neni 39
Detyrat e zyrtarit për mbrojtjen e të dhënave
1. Zyrtari për mbrojtjen e të dhënave ka, të paktën, detyrat e mëposhtme:

26

1.1. informon dhe këshillon kontrolluesin ose përpunuesin dhe të punësuarit, të cilët
kryejnë përpunimin mbi detyrimet e tyre në pajtim me këtë ligj dhe aktet nënligjore për
mbrojtjen e të dhënave;

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.2. jep këshilla, sipas rastit, në lidhje me vlerësimin e ndikimit mbi mbrojtjen e të
dhënave dhe monitoron performancën në pajtim me nenin 35 të këtij ligji;
1.3. bashkëpunon me Agjencinë;
1.4. vepron si pikë kontakti për Agjencinë për çështjet në lidhje me përpunimin, duke
përfshirë konsultimin paraprak, të referuar në nenin 36 të këtij ligji dhe konsultohet,
sipas rastit, në lidhje me çdo çështje tjetër.
2. Zyrtari për mbrojtjen e të dhënave, në përmbushje të detyrave të tij ose të saj, merr parasysh
si duhet rrezikun që shoqëron veprimet e përpunimit, duke marrë parasysh natyrën, objektin,
kontekstin dhe qëllimet e përpunimit.
Neni 40
Obligimi për nxjerrjen e akteve të brendshme
1. Kontrolluesit dhe përpunuesit e të dhënave duhet të kujdesen, në çdo kohë, që të dhënat të
mbrohen dhe përpunohen sipas mënyrës së përcaktuar në këtë ligj.
2. Kontrolluesit e të dhënave dhe përpunuesit e të dhënave duhet të përshkruajnë, në aktet e
tyre të brendshme, procedurat dhe masat e vendosura për sigurinë e të dhënave personale dhe
duhet të emërojnë, në formë të shkruar, personat kompetentë që janë përgjegjës për të zbatuar
rregullat sipas këtij ligji.
Neni 41
Kodet e sjelljes
1. Agjencia inkurajon hartimin e kodeve të sjelljes që synojnë të kontribuojnë në zbatimin e
duhur të këtij ligji, duke marrë parasysh karakteristikat specifike të sektorëve të ndryshëm të
përpunimit.
2. Shoqatat dhe organet e tjera që përfaqësojnë kategoritë e kontrollueseve ose përpunuesve
mund të përgatisin kode të sjelljes, ose të ndryshojnë ose zgjerojnë kode të tilla, në lidhje me:
2.1. përpunim të drejtë dhe transparent;
2.2. interesat legjitime të ndjekura nga kontrolluesit në kontekste specifike;
2.3. mbledhjen e të dhënave personale;
2.4. pseudonimizimin e të dhënave personale;
2.5. informatat e ofruar për publikun dhe subjektet e të dhënave;
2.6. ushtrimin e të drejtave të subjekteve të të dhënave;
2.7. informatat e ofruara fëmijëve dhe mbrojtjen e fëmijëve, si dhe mënyrën në të cilën
duhet të merret pëlqimi i bartësve të përgjegjësisë prindërore mbi fëmijët;
2.8. masat dhe procedurat e referuara në nenet 23 dhe 24 të këtij ligji, dhe masat për
të siguruar sigurinë e përpunimit të përmendur në nenin 31 të këtij ligji;
2.9. njoftimin e shkeljeve të të dhënave personale tek Agjencia dhe komunikimin e
shkeljeve të të dhënave personale tek subjektet e të dhënave;
2.10. transferimi i të dhënave personale në vende të treta ose organizata ndërkombëtare,
ose;

27

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

2.11. procedurat jashtëgjyqësore dhe procedurat e tjera për zgjidhje të kontesteve
ndërmjet kontrolluesve dhe subjekteve të të dhënave lidhur me përpunimin, pa
paragjykuar të drejtat e subjekteve të të dhënave në përputhje me nenet 52 deri 54 të
këtij ligji.
3. Përveç përputhshmërisë nga ana e kontrolluesve ose përpunuesve që i nënshtrohen këtij
ligji, kodet sjelljes të miratuara në pajtim me paragrafin 5. të këtij neni dhe që kanë vlefshmëri
të përgjithshme sipas paragrafit 6. të këtij neni po ashtu mund të respektohen nga kontrolluesit
ose përpunuesit që nuk i nënshtrohen këtij ligji, në pajtim me nenin 2, me qëllim që të sigurojnë
masa mbrojtëse të duhura në kuadër të transferimeve të të dhënave personale në vende të
treta ose organizata ndërkombëtare.
4. Kodi i sjelljes i referuar në paragrafin 2. të këtij neni përmban mekanizma që i japin mundësi
autoritetit kompetent të kryejë monitorimin e detyrueshëm të përputhjes së kontrolluesve ose
përpunuesve të cilët marrin përsipër zbatimin e tij me dispozitat e tij.
5. Shoqatat dhe organet e tjera të përmendura në paragrafin 2. të këtij neni, që synojnë të
përgatisin kodin e sjelljes, ose të ndryshojnë ose plotësojnë ndonjë kod ekzistues, duhet të
dorëzojnë në Agjenci projekt kodin, ndryshimin ose plotësimin. Agjencia do të jap një mendim
nëse projekt kodi, ndryshimi ose plotësimi është në përputhje me këtë ligj dhe e miraton
atë projekt kod, ndryshimin ose plotësimi nëse konstaton se ai siguron masa mbrojtëse të
mjaftueshme.
6. Kur projekt kodi, ndryshimi ose plotësimi, miratohet në përputhje me paragrafin 5 të këtij neni,
Agjencia e regjistron dhe e publikon atë kod.
Neni 42
Monitorimi i kodeve të miratuara të sjelljes
1. Pa paragjykuar detyrat dhe kompetencat e Agjencisë sipas neneve 57, 64 dhe 65 të këtij ligji,
monitorimi i përputhshmërisë me kodin e sjelljes mund të kryhet nga një organ që ka nivel të
duhur të ekspertizës në lidhje me çështjen tematike të kodit dhe që është i akredituar për atë
qëllim nga Agjencia.
2. Organi, siç referohet në paragrafin 1. të këtij neni mund të akreditohet për të monitoruar
përputhshmërinë me kodin e sjelljes kur ai organ ka:
2.1. demonstruar pavarësinë dhe ekspertizën e tij në lidhje me çështjen tematike të
kodit të pranueshëm nga Agjencia;
2.2. përcaktuar procedura që i lejojnë të vlerësojë përshtatshmërinë e kontrolluesve
dhe përpunuesve përkatës për zbatimin e kodit, për të monitoruar përputhshmërinë e
tyre me dispozitat e tij dhe për të rishikuar periodikisht funksionimin e tij;
2.3. përcaktuar procedura dhe struktura për të trajtuar ankesat për shkeljet e kodit
ose për mënyrën në të cilën kodi është zbatuar ose po zbatohet nga kontrolluesi ose
përpunuesi, dhe për t’i bërë ato procedura dhe struktura transparente për subjektet e
të dhënave dhe publikun, dhe;
2.4. demonstruar për Agjencinë që detyrat e tij nuk rezultojnë në konflikt interesi.
3. Agjencia përcakton kritere për akreditimin e një organi nga paragrafi 1. i këtij neni.
4. Pa paragjykim ndaj detyrave dhe kompetencave të Agjencisë, organi nga paragrafi 1. i këtij
neni, duke iu nënshtruar masave të duhura mbrojtëse, merr masat e duhura në rastet e shkeljes
së kodit nga ana e kontrolluesit ose përpunuesit, duke përfshirë suspendimin ose përjashtimin
28

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

e kontrolluesit ose përpunuesit në fjalë nga kodi. Ai duhet të informojë Agjencinë për veprimet e
tilla dhe arsyet për marrjen e tyre.
5. Agjencia e revokon akreditimin e ndonjë organi sipas paragrafit 1. të këtij neni nëse kushtet
për akreditim nuk përmbushen ose pushojnë së përmbushuri, ose kur veprimet e ndërmarra
nga organi shkelin këtë ligj.
6. Ky nen nuk zbatohet për përpunimin e kryer nga autoritetet dhe organet publike.
Neni 43
Certifikimi
1. Kontrolluesve, përpunuesve si dhe personave juridikë/ndërmarrjeve, të cilat përpunojnë të
dhëna sipas fushë veprimtarisë së këtij ligji, u jepet certifikatë për të kryer punën që lidhet me
të dhëna personale.
2. Certifikata lëshohet nga Agjencia në bazë të kritereve dhe procedurave të parapara me akt
nënligjor.
3. Për të marrë certifikatën, kontrolluesit, përpunuesit dhe personat juridikë/ndërmarrjet
plotësojnë të paktën kushtet minimale në vijim:
3.1. dëshmojnë që posedojnë njohuri adekuate në fushën e mbrojtjes së të dhënave
personale;
3.2. aty ku kërkohet, plotësojnë standardet e nevojshme ndërkombëtare të sigurisë;
3.3. në rastet kur personat juridikë/ndërmarrjet angazhojnë kontrollues, përpunues dhe
personel tjetër të cilët kanë marrë certifikimin;
3.4. dëshmojnë që ushtrimi i funksioneve të tyre për sa i përket mbrojtjes së të dhënave,
nuk rezulton me konflikt interesi.
4. Nëse personi juridik/ndërmarrja posedon certifikatë të lëshuar nga një institucion apo organ
kompetent evropian, ajo certifikatë vlen edhe në Republikën e Kosovës.
5. Kontrolluesi, përpunuesi apo personi juridik/ndërmarrja që paraqet kërkesë për t’u certifikuar,
i paraqet Agjencisë të gjitha informacionet dhe i jep qasje asaj në veprimtarinë përpunuese, të
cilat janë të domosdoshme për të zhvilluar procedurën e certifikimit.
6. Certifikata lëshohet për një periudhë kohore prej maksimalisht tri (3) vitesh dhe mund të
përtërihet, sipas të njëjtave kushte, me kusht që kërkesat relevante vazhdojnë të jenë të
plotësuara. Certifikimi tërhiqet, siç aplikohet, nga Agjencia, atëherë kur kërkesat për certifikim
nuk janë plotësuar apo nuk vazhdojnë të jenë të plotësuara.
7. Përveç respektimit të këtij ligji nga kontrolluesit apo përpunuesit, Agjencia mund të themelojë
mekanizma të certifikimit të mbrojtjes së të dhënave me qëllim të demonstrimit të ekzistencës
së masave të përshtatshme të sigurisë të ofruara nga kontrolluesit apo përpunuesit që nuk u
nënshtrohen këtij ligji sipas nenit 2 të këtij ligji brenda kornizës së transferimit të të dhënave
personale në vende të treta apo në organizata ndërkombëtare. Kontrolluesit apo përpunuesit
e tillë, përmes instrumenteve kontraktuale, bëjnë përpjekje të detyrueshme dhe të zbatueshme
që të aplikojnë ato masa të përshtatshme të sigurisë, përfshirë edhe të drejtat e subjekteve të
të dhënave.
8. Një certifikim, sipas këtij neni, nuk e zvogëlon përgjegjësinë e kontrolluesit apo përpunuesit
për të zbatuar këtë ligj dhe si i tillë nuk paragjykon detyrat dhe autorizimet e Agjencisë.
29

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

KREU XI
TRANSFERIMI I TË DHËNAVE PERSONALE TE SHTETET TJERA DHE ORGANIZATAT
NDËRKOMBËTARE
Neni 44
Dispozitat e përgjithshme
Transferimi i të dhënave personale, të cilat janë përpunuar ose ato që do të përpunohen në
vende të tjera dhe tek organizatat ndërkombëtare, mund të bëhet vetëm në pajtim me dispozitat
e këtij ligji dhe në qoftë se vendi ose organizata ndërkombëtare në fjalë siguron nivel të duhur
të mbrojtjes së të dhënave.
Neni 45
Procedura për përcaktimin e nivelit të duhur për mbrojtjen e të dhënave personale
Vendet dhe organizatat ndërkombëtare konsiderohen se sigurojnë nivel të duhur të mbrojtjes
së të dhënave, nëse Agjencia ka marrë një vendim formal dhe ato vende apo organizata janë
përfshirë në listën përkatëse të nxjerrë nga Agjencia në pajtim me këtë ligj.
Neni 46
Lista e vendeve dhe organizatave ndërkombëtare me nivel të duhur të mbrojtjes së të
dhënave
1. Agjencia mbanë një listë të vendeve dhe të organizatave ndërkombëtare ose një apo më
shumë sektorë të specifikuar brenda tyre, për të cilat ajo konstaton se ato sigurojnë nivel të
duhur të mbrojtjes së të dhënave, në pajtim me këtë ligj.
2. Për përpilimin e listës së paraparë në paragrafin 1. të këtij neni, Agjencia mund të zbatojë
vendimet e marra nga organi kompetent i Bashkimit Evropian, nëse vendet e tilla dhe organizatat
ndërkombëtare sigurojnë nivel të duhur të mbrojtjes së të dhënave.
3. Agjencia publikon listën nga paragrafi 1. i këtij neni në Gazetën Zyrtare të Republikës së
Kosovës dhe në faqen publike të saj.
Neni 47
Vendimet për nivelin e duhur të mbrojtjes së të dhënave nga vendet e tjera dhe
organizatat ndërkombëtare
1. Agjencia, në vendimmarrjen e saj mbi nivelin adekuat të mbrojtjes së të dhënave personale
të një shteti tjetër apo të një organizate ndërkombëtare, përcakton të gjitha rrethanat që lidhen
me transferimin e të dhënave personale. Në veçanti, duke marrë parasysh elementet në vijim:
1.1. sundimin e ligjit, respektimin e të drejtave të njeriut dhe liritë themelore,
legjislacionin relevant, atij të përgjithshëm dhe sektorial, përfshirë atë që ka të bëjë
me sigurinë publike, mbrojtjen, sigurinë shtetërore dhe të drejtën penale, si dhe
qasjen e autoriteteve publike në të dhënat personale, si dhe zbatimin e legjislacionit
të tillë, rregullat e mbrojtjes së të dhënave, rregullat profesionale dhe masat e sigurisë,
përfshirë rregullat për transferimin e mëtejmë të të dhënave personale në një vend tjetër
të tretë apo organizatë ndërkombëtare të cilat zbatohen në atë vend apo organizatë
ndërkombëtare, precedenca, si dhe të drejtat efektive dhe të zbatueshme të subjekteve
të të dhënave dhe rivendosja efektive administrative dhe gjyqësore për subjektet e të
dhënave, të dhënat personale të të cilave transferohen;
1.2. ekzistimi i funksionimit efektiv të një apo më shumë autoriteteve të pavarura
mbikëqyrëse në vendin e tretë apo të cilës i nënshtrohet një organizatë ndërkombëtare,
me përgjegjësinë për të siguruar dhe zbatuar pajtueshmërinë me rregullat mbi mbrojtjen
30

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

e të dhënave, përfshirë autorizimet adekuate të zbatimit, për të ndihmuar dhe këshilluar
subjektet e të dhënave në ushtrimin e të drejtave të tyre dhe për bashkëpunim me
autoritetet mbikëqyrëse;
1.3. përkushtimet ndërkombëtare që ka marrë përsipër vendi i tretë apo organizata
ndërkombëtare, apo obligimet e tjera që dalin nga konventat apo instrumentet ligjërisht
të detyrueshme, si dhe nga pjesëmarrja e tyre në sistemet shumëpalëshe apo regjionale,
në veçanti në lidhje me mbrojtjen e të dhënave personale;
1.4. lloji i të dhënave personale që duhet përpunuar;
1.5. qëllimi dhe kohëzgjatja e përpunimit të propozuar;
1.6. rregullimi ligjor në vendin e origjinës dhe shteti pranues, përfshirë rregullimet ligjore
për mbrojtjen e të dhënave personale të qytetarëve të huaj;
1.7. masat për të siguruar të dhënat personale të shfrytëzuara në vendet e tilla dhe
organizatat ndërkombëtare.
2. Agjencia, në vendimmarrjen e saj nga paragrafi 1. i këtij neni, veçanërisht merr parasysh:
2.1. nëse të dhënat personale të transferuara që duhen transferuar do të jenë apo janë
shfrytëzuar vetëm për qëllimin për të cilin janë transferuar apo nëse qëllimi mund të
ndryshojë vetëm mbi bazën e lejes së kontrolluesit të të dhënave që i jep të dhënat, apo
mbi bazën e pëlqimit personal të subjektit të të dhënave;
2.2. nëse subjekti i të dhënave ka mundësinë e përcaktimit të qëllimit për të cilin të
dhënat e tij/saj do të përdoren, kujt po i jepen dhe mundësinë e përmirësimit apo fshirjes
së të dhënave personale joadekuate apo të vjetruara, përveç nëse kjo parandalohet
për shkak të fshehtësisë së procedurës nga traktatet e detyrueshme ndërkombëtare;
2.3. nëse kontrolluesi apo përpunuesi i huaj i të dhënave kryen procedura dhe masa
adekuate organizative dhe teknike për të mbrojtur të dhënat;
2.4. nëse është caktuar një person kontaktues i autorizuar për të ofruar informata për
subjektin e të dhënave apo për Agjencinë mbi përpunimin e të dhënave personale të
transferuara;
2.5. nëse pranuesi i jashtëm (i huaj) i të dhënave mund të transferojë më tutje të dhënat
personale vetëm me kushtin që një pranues tjetër i jashtëm i të dhënave, të cilit do t’
i shpalosen të dhënat personale, ofron mbrojtje adekuate të të dhënave personale
edhe për qytetarët e huaj;
2.6. nëse është ofruar mbrojtje efektive ligjore për subjektet e të dhënave, të dhënat
personale të të cilëve ishin apo po transferohen.
3. Agjencia rishikon në baza periodike këtë listë, të paktën çdo katër (4) vjet, e cila merr parasysh
të gjitha zhvillimet relevante në vendin e tretë apo organizatën ndërkombëtare që do të ndikonte
në përhershmërinë e listës.
4. Në rastet kur ekziston informacion që zbulon se vendi i tretë, një apo më shumë sektorë
të specifikuar brenda vendit të tretë apo një organizatë ndërkombëtare, nuk ofron më nivel
adekuat të mbrojtjes brenda kuptimit të paragrafit 1. dhe 2. të këtij neni, Agjencia, në masën e
nevojshme, përmirëson apo pezullon vendimin e përfshirjes në listë përmes zbatimit të akteve
pa efekt retroaktiv.
31

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

Neni 48
Kriteret për vendimmarrje
Agjencia me akt nënligjor, përcakton, në mënyrë të detajuar, se cili informacion është i
domosdoshëm për të vendosur nëse shteti tjetër ose organizata ndërkombëtare siguron nivel
të duhur të mbrojtjes së të dhënave personale, siç është paraparë me këtë ligj.
Neni 49
Autorizimi për transferin e të dhënave tek shteti apo organizata ndërkombëtare që nuk
siguron nivel të duhur të mbrojtjes së të dhënave
1. Pavarësisht nga neni 45 i këtij ligji, Agjencia mund të autorizojë transferimin apo publikimin e
të dhënave personale në një shtet apo organizatë ndërkombëtare që nuk siguron nivel të duhur
të mbrojtjes së të dhënave, nëse përmbushet një apo më shumë nga kushtet e mëposhtme:
1.1. kështu parashihet me një ligj tjetër apo me një traktat ndërkombëtar të detyrueshëm;
1.2. subjekti i të dhënave ka dhënë pëlqimin dhe është i vetëdijshëm për pasojat e
transferimit;
1.3. transferimi është i domosdoshëm për jetësimin e një kontrate midis subjektit të të
dhënave dhe kontrolluesit të të dhënave, apo për zbatimin e masave parakontraktuale
të ndërmarra në kundërpërgjigje ndaj kërkesave të subjektit të të dhënave;
1.4. transferimi është i domosdoshëm për përmbylljen apo jetësimin e një kontrate të
lidhur në interes të subjektit të të dhënave midis kontrolluesit të të dhënave dhe palës
së tretë;
1.5. transferimi është i domosdoshëm dhe i kërkuar ligjërisht në bazë të interesit të
rëndësishëm publik;
1.6. transferimi është i domosdoshëm për të mbrojtur jetën dhe trupin e subjektit të të
dhënave;
1.7. transferimi është i domosdoshëm për ngritjen, ushtrimin apo mbrojtjen e kërkesave
ligjore;
1.8. transferimi bëhet nga një regjistër i cili sipas ligjeve apo rregulloreve ka për synim
të sigurojë informacione për publikun dhe që është i hapur për konsultime nga publiku
në përgjithësi apo nga ndonjë person i cili mund të demonstrojë interesa legjitime, deri
në atë masë që të përmbushen kushtet e parashtruara për konsultime në këtë rast të
veçantë. Në këtë rast, transferimi nuk përfshinë tërësinë e të dhënave personale apo të
gjitha kategoritë e të dhënave personale që përmban regjistri. Kur regjistri ka për qëllim
konsultimin nga personat që kanë interes legjitim, transferimi bëhet vetëm me kërkesë
të atyre personave apo nëse ata pritet të jenë pranues;
1.9. kontrolluesi i të dhënave aplikon masa adekuate të sigurisë për mbrojtjen e të
dhënave personale dhe të drejtat e liritë themelore të individëve për sa i përket ushtrimit
të të drejtave të parashtruara. Masat e tilla të sigurisë mund të rezultojnë nga dispozitat
e kontratës apo kushteve të përgjithshme të aktiviteteve biznesore që rregullojnë
transferimin e të dhënave personale.
2. Kontrolluesi i të dhënave mund të transferojë të dhëna personale vetëm me pranimin e
autorizimit sipas paragrafit 1. të këtij neni. Në kërkesën e tij/saj për autorizim, kontrolluesi i të
dhënave i ofron Agjencisë të gjitha informatat e domosdoshme për sa i përket transferimit të
kërkuar të të dhënave personale. Kjo përfshinë, në veçanti, kategoritë e të dhënave, qëllimin e
32

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

transferimit dhe masat e aplikuara të sigurisë për mbrojtjen e të dhënave personale në shtetin
tjetër apo organizatën ndërkombëtare.
3. Agjencia vendosë për aplikimin nga paragrafi 2. i këtij neni pa vonesë dhe përcakton me
akt nënligjor hollësitë dhe procedurat e brendshme për plotësimin e kërkesave të tilla. Vendimi
i lartpërmendur është përfundimtar në procedurë administrative, por pranohet kontestimi
administrativ pranë gjykatës kompetente.
Neni 50
Regjistrimi i autorizimeve
Autorizimet lidhur me transferimin e të dhënave personale në vendin tjetër apo organizatën
ndërkombëtare, të dhëna nga Agjencia, duhet të regjistrohen në pajtim me nën-paragrafin 1.5.
të paragrafit 1., të nenit 29 të këtij ligji.
Neni 51
Njohja dhe zbatimi i kërkesave të vendeve të treta për transfer
Aktgjykimet gjyqësore dhe çdo vendim i autoriteteve administrative të vendeve të treta që
kërkojnë nga kontrolluesit apo përpunuesit transferimin apo zbulimin e të dhënave personale,
mund të njihen apo të zbatohen vetëm bazuar në marrëveshjen ndërkombëtare ndërmjet vendit
të tretë që bën kërkesën dhe Republikës së Kosovës, pa paragjykim ndaj arsyeve për transfer
sipas këtij ligji.
KREU XII
MJETET E ANKIMIT, PËRGJEGJËSIA DHE DËNIMET
Neni 52
E drejta për të paraqitur ankesë tek agjencia
1. Pa cenuar mjetet e tjera administrative ose gjyqësore të mbrojtjes, çdo subjekt i të dhënave
ka të drejtë të paraqesë ankesë tek Agjencia, nëse subjekti i të dhënave pretendon që përpunimi
i të dhënave personale, në lidhje me të, e shkelë këtë ligj.
2. Agjencia njofton ankuesin mbi progresin dhe rezultatin e ankesës, duke përfshirë mundësinë
e një mjeti ankimi gjyqësor, në pajtim me nenin 54 të këtij ligji.
Neni 53
E drejta për një mjet gjyqësor të efektshëm ndaj Agjencisë
1. Pa penguar mjetet e tjera administrative ose jo gjyqësore të mbrojtjes, secili person fizik ose
juridik ka të drejtën e një mjeti gjyqësor të efektshëm ndaj një vendimi, ligjërisht detyrues, të
Agjencisë, në lidhje me të.
2. Pa penguar mjetet e tjera administrative ose jo gjyqësore të mbrojtjes, çdo subjekt i të dhënave
ka të drejtën e një mjeti gjyqësor të efektshëm, nëse Agjencia, në bazë të kompetencave të saj,
nuk e trajton një ankesë ose nuk e njofton subjektin e të dhënave brenda tre (3) muajve mbi
përparimin ose rezultatin e ankesës së paraqitur në pajtim me nenin 52 të këtij ligji.
3. Ndaj vendimit përfundimtar të Komisionerit, pala e pakënaqur ka të drejtë të hapë konflikt
administrativ pranë gjykatës kompetente.

33

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

Neni 54
E drejta për një mjet gjyqësor të efektshëm ndaj një kontrolluesi ose përpunuesi
Pa cenuar asnjë mjet të disponueshëm administrativ ose jo gjyqësor mbrojtjeje, duke përfshirë
të drejtën për të paraqitur një ankim tek Agjencia, në pajtim me nenin 53 të këtij ligji, çdo subjekt
i të dhënave ka të drejtën për një mjet të efektshëm gjyqësor, nëse ai ose ajo është i mendimit
se të drejtat e tij ose të saj, sipas këtij ligji, janë shkelur si rezultat i përpunimit të të dhënave të
tij ose të saj personale në mospërputhje me këtë ligj.
Neni 55
Përfaqësimi i subjektit të të dhënave
1. Subjekti i të dhënave ka të drejtën të autorizojë një përfaqësues, një organ, organizatë ose
shoqatë jofitimprurëse që është krijuar në mënyrë të rregullt, në pajtim me legjislacionin në fuqi,
që ka objektiva ligjore që janë në interesin publik dhe është aktive në fushën e mbrojtjes së të
drejtave të subjekteve të të dhënave, në lidhje me mbrojtjen e të dhënave të tyre personale, të
paraqesë një ankesë në emër të tij/saj, të ushtrojë të drejtat e referuara në nenet 53, 54 dhe
55 të këtij ligji në emër të tij ose të saj dhe të ushtrojë të drejtën për të marrë kompensimin e
referuar në nenin 56 të këtij ligji në emër të tij ose të saj.
2. Autorizimi për përfaqësuesin duhet të jepet me shkrim dhe të vërtetohet nga organi kompetent.
Neni 56
E drejta për kompensim dhe përgjegjësia
1. Çdo person, i cili ka pësuar dëm material ose jomaterial, si rezultat i një shkeljeje të këtij ligji,
ka të drejtë të marrë kompensim nga kontrolluesi ose përpunuesi për dëmin e pësuar.
2. Çdo kontrollues i përfshirë në përpunim është përgjegjës për dëmin e shkaktuar nga përpunimi
që shkel këtë ligj. Një përpunues është përgjegjës për dëmin e shkaktuar nga përpunimi vetëm
nëse ai nuk ka përmbushur detyrimet e këtij ligji, veçanërisht drejtuar përpunuesve ose nëse ka
vepruar më tej ose në kundërshtim me udhëzimet e ligjshme të kontrolluesit.
3. Një kontrollues ose përpunues përjashtohet nga përgjegjësia, sipas paragrafit 2.të këtij neni,
nëse ai dëshmon që nuk është në asnjë mënyrë përgjegjës për dëmin.
4. Nëse është përfshirë më shumë se një kontrollues ose përpunues, ose një kontrollues dhe
një përpunues në të njëjtin përpunim dhe nëse ata, sipas paragrafëve 2. dhe 3. të këtij neni,
janë përgjegjës për çdo dëm të shkaktuar nga përpunimi, secili kontrollues ose përpunues
mbahet përgjegjës për të gjithë dëmin me qëllim që të garantohet kompensim i efektshëm i
subjektit të të dhënave.
5. Nëse një kontrollues ose përpunues, në pajtim me paragrafin 4. të këtij neni, ka paguar
kompensim të plotë për dëmin e pësuar, ky kontrollues ose përpunues ka të drejtën të
pretendojë nga kontrolluesit ose përpunuesit e tjerë të përfshirë në të njëjtin përpunim, atë
pjesë të kompensimit që përputhet me pjesën e tyre të përgjegjësisë për dëmin, në pajtim me
kushtet e parashikuara në paragrafin 2. të këtij neni.
6. Pala, për kompensim të dëmit, ka të drejtë të paraqesë padi pranë gjykatës kompetente.

34

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

KREU XIII
MBROJTJA INSTITUCIONALE E TË DHËNAVE PERSONALE AGJENCIA PËR INFORMIM
DHE PRIVATËSI
Neni 57
Statusi i Agjencisë
1. Agjencia është autoritet i pavarur, përgjegjëse për mbikëqyrjen e zbatimit të këtij ligji dhe
rregulloreve të tjera për mbrojtjen e të dhënave personale dhe qasjes në dokumente dhe
informacione publike.
2. Agjencia vepron me pavarësi të plotë në përmbushjen e detyrave dhe ushtrimin e
kompetencave, në pajtim me këtë ligj. Ajo i përgjigjet Kuvendit të Kosovës.
3. Agjencia, në përmbushje të detyrave të saj dhe ushtrim të kompetencave të saj, vepron e lirë
nga ndikimi i jashtëm, i drejtpërdrejtë ose jo, dhe nuk kërkon apo merr udhëzime nga askush.
4. Agjencisë i vihen në dispozicion burime njerëzore, financiare, teknike, mjedisore dhe
infrastrukturore, të nevojshme për përmbushjen e efektshme të detyrave të saj dhe ushtrimin e
kompetencave.
Neni 58
Organizimi i Agjencisë
1. Agjencia udhëhiqet nga Komisioneri.
2. Komisioneri përfaqëson Agjencinë, organizon dhe koordinon punën e saj.
3. Agjencia ka Drejtorin e Përgjithshëm, i cili kryen të gjitha detyrat e Zyrtarit Kryesor Administrativ,
në pajtim me legjislacionin përkatës.
4. Struktura organizative e Agjencisë përbëhet nga dy (2) fusha të veçanta profesionale për
qasje në dokumente publike dhe mbrojtjen e të dhënave personale.
5. Fushat e veçanta profesionale, të përcaktuara në paragrafin 4. të këtij neni, udhëhiqen dhe
përbëhen nga shërbyes civilë, sipas këtij ligji dhe legjislacionit përkatës.
6. Zyrtarët e Agjencisë përmbahen nga çdo veprim që bie ndesh me detyrat e tyre dhe, gjatë
mandatit të tyre, nuk angazhohen në profesione që bien ndesh me detyrat e tyre, qofshin me
apo pa pagesë.
7. Në pajtim me ligjin përkatës në fuqi, Komisioneri nxjerr një akt nënligjor për organizimin dhe
funksionimin e brendshëm të Agjencisë.
8. Zyrtarët e Agjencisë, në pajtim me këtë ligj, i nënshtrohen detyrës së fshehtësisë profesionale si
gjatë mandatit ashtu edhe pas përfundimit të mandatit, në lidhje me çdo informatë konfidenciale
që ata hasin gjatë kryerjes së detyrave apo ushtrimit të kompetencave të tyre.
Neni 59
Kriteret për përzgjedhjen e Komisionerit
1. Kandidatët për komisioner duhet t’i plotësojnë kriteret si në vijim:
1.1. Të jenë shtetas të Republikës së Kosovës;
35

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.2. Të kenë diplomë universitare në njërën nga këto fusha: juridik, administratë publike
apo marrëdhënie ndërkombëtare;
1.3. Të kenë, së paku, tetë (8) vite përvojë pune profesionale, nga të cilat, së paku,
pesë (5) vite përvojë në pozita udhëheqëse;
1.4. Të mos kenë qenë të dënuar me vendim të formës së prerë për vepër penale apo
të mos ketë pasur aktakuzë gjatë pesë (5) viteve të fundit.
1.5. Të kenë integritet të lartë moral dhe profesional;
1.6. Të kenë përvojë dhe njohuri të dalluara në fushën e mbrojtjes së të drejtave të
njeriut.
1.7. Të mos jenë larguar nga puna ose shërbimi civil me masë disiplinore;
1.8. Të mos kenë ushtruar asnjë funksion në parti politike gjatë pesë (5) viteve të fundit.
Nuk duhen të jenë deputetë të Kuvendit në Legjislaturën e Kuvendit të Republikës së
Kosovës që i zgjedhin ata, apo të kenë qenë anëtarë të Kabinetit Qeveritar në mandatin
e fundit.
Neni 60
Procedura e përzgjedhjes së Komisionerit
1. Komisioneri zgjedhet nga Kuvendi i Kosovës me shumicën e votave të të gjithë deputetëve të
tij, për një mandat pesë (5) vjeçar, me mundësi rizgjedhjeje edhe për një mandat shtesë.
2. Procedura për zgjedhje fillon me shpalljen e konkursit publik për zgjedhjen e Komisionerit, i
cili publikohet në mediumet e shkruara dhe elektronike.
3. Në konkurs caktohen kriteret për përzgjedhjen e komisionerit, të parapara me këtë ligj. Afati i
kohëzgjatjes së konkursit nuk mund të jetë më i shkurtë se pesëmbëdhjetë (15) e as më i gjatë
se njëzetë (20) ditë.
4. Pas skadimit të afatit të paraparë në paragrafin 3. të këtij neni, paneli përzgjedhës, i caktuar
nga komisioni parlamentar për siguri i Kuvendit të Republikës së Kosovës, brenda afatit prej
pesëmbëdhjetë (15) ditësh, vlerëson nëse kandidatët i plotësojnë kushtet për t’u zgjedhur
komisioner.
5. Paneli përzgjedhës zhvillon intervistë me secilin kandidat, i cili plotëson kushtet për t’u
zgjedhur komisioner dhe në bazë të të dhënave të paraqitura dhe rezultateve të intervistës,
përgatitë listën e ngushtë të kandidatëve të kualifikuar për votim nga Kuvendi i Kosovës.
6. Lista e ngushtë përmban tre (3) kandidatë, përveç në rastin kur brenda numrit tre (3), ka më
shumë kandidatë me pikë të barabarta vlerësuese. Paneli përzgjedhës, listën e kandidatëve
ia dorëzon komisionit, i cili, listën e ngushtë ia propozon Kuvendit të Kosovës. Propozimi i
komisionit përmban arsyetimin përse paneli u ka dhënë përparësi disa kandidatëve, në krahasim
me kandidatët tjerë.
7. Në rast të përfundimit të mandatit, Komisioneri ushtron funksionin e tij deri në zgjedhjen e
komisionerit të ri.
Neni 61
Përfundimi i mandatit të Komisionerit
1.Mandati i Komisionerit përfundon në rastet kur:
36

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.1. përfundon mandatin e rregullt;
1.2. dorëheqjes;
1.3. vdekjes se tij/saj;
1.4. arrin moshën e pensionimit;
1.5. humbjes se përhershme të zotësisë se veprimit, të konstatuar nga gjykata
kompetente;
1.6. behet i paaftë për arsye shëndetësore të cilat e bëjnë të pamundur ushtrimin e
funksionit për me shume se tre (3) muaj;
1.7. dënohet me vendim gjyqësor të formës për vepër penale e cila është e dënueshme
mbi gjashtë (6) muaj burg;
1.8. shkarkohet.
2. Kuvendi i Kosovës, me propozim të komisionit funksional për çështjet e sigurisë, me shumicën
e votave të të gjithë deputeteve mund ta shkarkojë Komisionerin për shkak të arsyeve si në
vijim:
2.1. për shkelje të dispozitave të këtij ligji;
2.2. në rastet e kryerjes se detyrave në papajtueshmëri me funksionin e tij/saj.
Neni 62
Financimi i Agjencisë
1. Agjencia financohet nga Buxheti i Republikës së Kosovës, dhe ka vijën e vet buxhetore e cila
i garanton pavarësinë e saj.
2. Agjencia përgatit propozim-buxhetin vjetor në pajtueshmëri me Ligjin për Menaxhimin e
Financave Publike dhe Përgjegjësitë.
3. Buxheti i Agjencisë i nënshtrohet auditimit në pajtim me legjislacionin në fuqi.
Neni 63
Paga e Komisionerit
1. Niveli i pagës se Komisionerit, caktohet në pajtim me ligjin përkatës për pagat në sektorin
publik.
2. Deri në hyrjen në fuqi të ligjit përkatës për pagat në sektorin publik, paga e Komisioneirt është
ekuivalente me pagën e deputetit të Kuvendit te Kosovës.
Neni 64
Detyrat dhe kompetencat e Agjencisë
1. Pa cenuar detyrat e tjera të përcaktuara sipas këtij ligji, Agjencia kryen këto detyra:
1.1. Mbikëqyrë zbatimin e këtij ligji;
1.2. Jep këshilla organeve publike dhe private për çështjet lidhur me mbrojtjen e të
dhënave;
37

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.3. Informon publikun për çështjet dhe zhvillimet në fushën e mbrojtjes së të dhënave;
1.4. Promovon dhe përkrahë të drejtat themelore për mbrojtjen e të dhënave personale;
1.5. Vendosë lidhur me ankesat e subjektit të të dhënave;
1.6. Këshillon Parlamentin, Qeverinë, institucionet dhe organet e tjera të brendshme
mbi masat legjislative dhe administrative në lidhje me mbrojtjen e të drejtave dhe lirive
të personave fizikë për sa i takon përpunimit të të dhënave;
1.7. Kryen inspektime lidhur me zbatimin e këtij ligji;
1.8. Sipas rastit, kryen një rishikim periodik të certifikimeve të dhëna në pajtim me nenin
43 të këtij ligji dhe mund të tërheqë certifikimin, në rast se nuk plotësohen kriteret e
certifikimit;
1.9. Me vetiniciativë ose me kërkesë, jep opinione për institucionet publike dhe organet
tjera, si dhe publikon për çdo çështje lidhur me mbrojtjen e të dhënave personale.
Neni 65
Bashkëpunimi me organet tjera
1. Agjencia bashkëpunon me organet shtetërore, ndërkombëtare dhe organet e Bashkimit
Evropian, lidhur me çështjet që konsiderohen të rëndësishme për qasjen në dokumente publike
dhe mbrojtjen e të dhënave personale.
2. Në veçanti, Agjencia vendosë masa për bashkëpunim efektiv me autoritetet mbikëqyrëse
të shteteve të tjera dhe organizatat ndërkombëtare, dhe siguron informacionin relevant dhe
ndihmën e ndërsjellë, në përputhje me ligjin në fuqi. Ndihma e ndërsjellë mbulon, në veçanti,
kërkesat për informacion dhe masa mbikëqyrëse, siç janë kërkesat për kryerjen e autorizimeve
dhe konsultimeve, inspektimeve dhe hetimeve paraprake.
3. Agjencia merr të gjitha masat e duhura të kërkuara për t’iu përgjigjur kërkesës së një autoriteti
tjetër mbikëqyrës pa vonesë të panevojshme dhe jo më vonë se një muaj pas marrjes së
kërkesës. Masat e tilla mund të përfshijnë, në veçanti, transmetimin e informacionit përkatës
për kryerjen e hetimeve.
4. Kërkesat për asistencë përmbajnë të gjithë informacionin e nevojshëm, duke përfshirë
qëllimin dhe arsyet e kërkesës. Informacioni i shkëmbyer do të përdoret vetëm për qëllimin për
të cilin është kërkuar.
5. Agjencia nuk refuzon përmbushjen e kërkesës, përveç nëse:
5.1. nuk është kompetente për objektin e kërkesës ose për masat që kërkohet të
ekzekutojë, ose;
5.2. veprimi sipas kërkesës do të shkelte këtë ligj ose ligje të tjera të aplikueshme.
6. Agjencia informon autoritetin mbikëqyrës kërkues për rezultatet ose, sipas rastit, për progresin
e masave të marra për t’iu përgjigjur kërkesës. Agjencia jep arsyet për refuzimin e kërkesës në
pajtim me paragrafin 4. të këtij neni.
7. Agjencia, si rregull, e ofron informacionin e kërkuar nga autoritetet e tjera mbikëqyrëse me
mjete elektronike, duke përdorur një format të standardizuar.

38

8. Agjencia nuk kërkon asnjë pagesë për veprimet e ndërmarra prej tyre në bazë të kërkesave
për ndihmë të ndërsjellë në kushtet e reciprocitetit.

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

9. Agjencia, kur është e përshtatshme dhe në përputhje me ligjin në fuqi, kryen operacione të
përbashkëta duke përfshirë hetime të përbashkëta dhe masa të përbashkëta të zbatimit, ku
përfshihen pjesëtarët ose stafi i autoriteteve mbikëqyrëse i shteteve të tjera ose organizatave
ndërkombëtare.
Neni 66
Raporti vjetor i punës
1. Agjencia duhet t’i paraqesë Kuvendit të Kosovës raport vjetor të punës dhe duhet ta publikojë
atë, jo më vonë se më 31 mars të vitit vijues.
2. Raporti vjetor i aktiviteteve jep një pasqyrë të punës së Agjencisë dhe të zhvillimeve në fushën
e qasjes në dokumente publike dhe mbrojtjes së të dhënave personale në vitin paraprak, dhe
do të shkoqisë vlerësimet dhe rekomandimet përkatëse.
Neni 67
Publiciteti lidhur me punën
1. Agjencia publikon në faqen e saj zyrtare ose në një mënyrë tjetër të duhur:
1.1. një gazetë të brendshme dhe literaturë profesionale;
1.2. çdo vendim të gjykatave të juridiksionit të përgjithshëm lidhur me qasjen në
dokumente publike dhe mbrojtjen e të dhënave personale. Në raste të tilla, të dhënat
personale lidhur me palët, palët e dëmtuara, dëshmitarët ose ekspertët e përfshirë nuk
publikohen;
1.3. opinionet rreth pajtueshmërisë së kodeve të etikës profesionale, kushteve të
përgjithshme të biznesit ose draft-rregulloreve në fushën e mbrojtjes së të dhënave
personale;
1.4. opinionet, sqarimet dhe qëndrimet për çështjet në fushën e mbrojtjes së të dhënave;
1.5. të gjitha udhëzimet dhe rekomandimet lidhur me mbrojtjen e të dhënave personale
në fushat individuale;
1.6. deklaratat publike për inspektimet e ndërmarra për rastet individuale;
1.7. çdo njoftim tjetër të rëndësishëm.
KREU XIV
INSPEKTIMET DHE KONTROLLET
Neni 68
Fushëveprimi i inspektimeve
1. Agjencia, sipas detyrës zyrtare apo në bazë të ankesës, mund të kryejë inspektime dhe
kontrolle, për të mbikëqyrur pajtueshmërinë me rregullat e mbrojtjes së të dhënave. Në kuadër
të kompetencave të inspektimit, Agjencia:
1.1. mbikëqyrë ligjshmërinë e përpunimit të të dhënave personale;
1.2. mbikëqyrë përshtatshmërinë e procedurave dhe masave të ndërmarra për sigurinë
e të dhënave personale në pajtim me këtë ligj;
39

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.3. mbikëqyrë zbatimin e dispozitave të këtij ligji:
1.3.1. regjistrimin e aktiviteteve të përpunimit, sipas nenit 29 të këtij ligji;
1.3.2. njoftimin për shkeljen e të dhënave, sipas neneve 33 dhe 34 të këtij ligji;
1.3.3. vlerësimin e ndikimit të mbrojtjes së të dhënave, sipas neneve 35 dhe
36 të këtij ligji;
1.3.4. zyrtarin për mbrojtjen e të dhënave, sipas nenit 37 deri 39 të këtij ligji;
1.3.5. kodet e sjelljes, sipas neneve 41 dhe 42 të këtij ligji;
1.3.6. mekanizmat e certifikimit, sipas nenit 43 të këtij ligji;
1.3.7. dhe regjistrimet e zbulimit të të dhënave të marrësit.
Neni 69
Zhvillimi i drejtpërdrejtë i inspektimit
1. Inspektimet dhe kontrollet kryhen drejtpërdrejt nga zyrtarët e inspektimit brenda kufijve të
kompetencave të tyre;
2. Zyrtarët e inspektimit, gjatë kryerjes së inspektimit dhe kontrollit, duhet të identifikohen me
kartelë zyrtare të identifikimit, e cila përmban: fotografinë, emrin personal, titullin profesional
dhe të dhënat e tjera të nevojshme.
3. Me propozim të Komisionerit, Qeveria e Kosovës, nxjerr akt nënligjor, me të cilin përcaktohet
mënyra e detajuar e formës dhe përmbajtjes së kartelës.
Neni 70
Përgjegjësitë e zyrtarëve të inspektimit
1. Gjatë kryerjes së inspektimit dhe kontrollit, zyrtarët e inspektimit kanë të drejtë të:
1.1. kontrollojnë dhe konfiskojnë çdo dokumentacion që ka të bëjë me përpunimin
e të dhënave personale, në përputhje me legjislacionin përkatës për klasifikimin e
informacioneve, transferimin e të dhënave personale te shtetet e tjera dhe organizatat
ndërkombëtare, si dhe me zbulimin për marrësit e jashtëm;
1.2. kontrollojnë përmbajtjen e sistemeve të dosjeve në përputhje me legjislacionin
përkatës për klasifikimin e informacioneve dhe katalogët e sistemit të dosjeve;
1.3. kontrollojnë dhe konfiskojnë çdo dokumentacion dhe udhëzim që rregullon sigurinë
e të dhënave personale;
1.4. kontrollojnë ndërtesën, në të cilën përpunohen të dhënat personale dhe kanë të
drejtë të kontrollojnë dhe konfiskojnë kompjuterët dhe çfarëdo pajisje tjetër, si dhe
dokumentacionin teknik;
1.5. verifikojnë masat dhe procedurat që kanë për qëllim të sigurojnë të dhënat personale
dhe zbatimin e tyre;
1.6. kryejnë çdo detyrë tjetër që konsiderohet e rëndësishme për kryerjen e inspektimeve
dhe kontrolleve të parapara me këtë ligj.
40

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

Neni 71
Masat e inspektimit
1. Nëse zyrtari i inspektimit vë re shkelje të këtij ligji ose të cilitdo ligj apo rregullore që rregullon
përpunimin e të dhënave personale, ai ose ajo ka të drejtë që:
1.1. të urdhërojë eliminimin e parregullsive ose mangësive që ai ose ajo i vë re, në
mënyrën dhe brenda afatit të caktuar më parë nga ai ose ajo. Kjo mund të përfshijë
asgjësimin, bllokimin, shkatërrimin, fshirjen ose anonimizimin e të dhënave personale
në pajtim me ligjin;
1.2. të ndalojë përkohësisht dhe në mënyrë të caktuar përpunimin e të dhënave
personale nga kontrolluesit dhe përpunuesit në sektorët publikë ose privatë, të cilët
kanë dështuar në zbatimin e masave dhe procedurave të nevojshme për sigurimin e të
dhënave personale;
1.3. të ndalojë përkohësisht dhe në mënyrë të caktuar përpunimin e të dhënave
personale, anonimizimin e tyre, klasifikimin dhe bllokimin e të dhënave personale,
sa herë që ai ose ajo konkludon se të dhënat personale janë duke u përpunuar në
kundërshtim me dispozitat ligjore;
1.4. të ndalojë përkohësisht dhe në mënyrë të caktuar përpunimin e të dhënave
personale në vendet e tjera dhe organizatat ndërkombëtare, ose zbulimin e tyre
marrësve të huaj, nëse ato janë transferuar ose zbuluar në kundërshtim me dispozitat
ligjore ose me marrëveshjet ndërkombëtare;
1.5. të urdhërojë kontrolluesin ose përpunuesin të përmbushë kërkesat e subjektit të të
dhënave për të ushtruar të drejtat e tij ose të saj në pajtim me këtë ligj;
1.6. të shqiptojë gjobë për shkeljet e këtij ligji;
1.7. të paralajmërojë ose këshillojë me shkrim kontrolluesin e të dhënave ose
përpunuesin e të dhënave në rastet e shkeljeve të vogla.
2. Në rast të parregullsive ose mangësive, kontrolluesi i të dhënave ose përpunuesi i të dhënave
duhet që menjëherë t’i korrigjojë ato pas marrjes së udhëzimeve me shkrim ose këshillimit nga
zyrtari i inspektimit, për të siguruar përpunim të ligjshëm të të dhënave.
3. Kundër vendimit përfundimtar të Agjencisë nga paragrafi 1. i këtij neni, nuk lejohet ankesa,
por mund të hapet konflikti administrativ në gjykatën kompetente.
Neni 72
Obligimi për të siguruar mbështetje
1. Organet publike dhe private janë të obliguara të ndihmojnë zyrtarët e inspektimit në
përmbushjen e detyrave të tyre përmes:
1.1. sigurimit të informacionit, si përgjigje ndaj pyetjes së Agjencisë dhe lejimin e
inspektimit të dokumenteve dhe të të dhënave të dosjeve, në veçanti të të dhënave të
ruajtura dhe të programeve për përpunimin e të dhënave, të cilat qëndrojnë në lidhje
me përpunimin e të dhënave personale, dhe;
1.2. lejimin e qasjes në objektet e tyre në çdo kohë.

41

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

KREU XV
MARKETINGU I DREJTPËRDREJTË
Neni 73
Të drejtat dhe përgjegjësitë e kontrolluesve të të dhënave
1. Kontrolluesit e të dhënave mund të përdorin të dhënat personale që ata i kanë siguruar nga
burimet publike të qasshme ose brenda kufijve të kryerjes së ligjshme të aktiviteteve për qëllime
të ofrimit të mallrave, shërbimeve, punësimit ose kryerjes së përkohshme të punës përmes
përdorimit të shërbimeve postare, thirrjeve telefonike, postës elektronike ose mënyrave të tjera
të telekomunikimit (më tutje në tekst: marketingu i drejtpërdrejtë) në pajtim me dispozitat e këtij
kreu, përveç nëse me ligjin përkatës është paraparë ndryshe.
2. Për qëllime të marketingut të drejtpërdrejtë, kontrolluesit e të dhënave mund të përdorin vetëm
të dhënat personale të grumbulluara në pajtim me paragrafin 1. të këtij neni: emrin personal,
adresën e vendbanimit të përhershëm ose të përkohshëm, numrin e telefonit, adresën e postës
elektronike (e-mail). Në bazë të pëlqimit paraprak të subjektit të të dhënave, kontrolluesit e të
dhënave mund të përpunojnë të dhëna të tjera personale, por të dhënat personale të ndjeshme
mund t’i përpunojnë vetëm nëse ata e posedojnë pëlqimin me shkrim.
3. Kur kontrolluesit e të dhënave kryejnë marketing të drejtpërdrejtë, duhet t’i informojnë
subjektet e të dhënave për të drejtat e tyre sipas dispozitave të këtij ligji.
4. Nëse kontrolluesit e të dhënave kanë për qëllim të zbulojnë të dhëna personale nga paragrafi
2. i këtij neni, te marrësit e tjerë të të dhënave për qëllim të marketingut të drejtpërdrejtë, ose
tek përpunuesit e të dhënave, ata janë të detyruar që të informojnë subjektin e të dhënave dhe
të marrin pëlqimin me shkrim të tij ose të saj para se të zbulohen të dhënat e tilla. Njoftimi për
subjektin e të dhënave lidhur me zbulimin në fjalë duhet të përmbajë të gjitha informacionet që
synohen të zbulohen si dhe kujt dhe për çfarë qëllimi. Shpenzimet e njoftimit mbulohen nga
kontrolluesi i të dhënave.
Neni 74
E drejta për kundërshtim
1. Subjekti i të dhënave, në çdo kohë mund të kërkojë me shkrim që kontrolluesit e të dhënave
të ndërpresin në mënyrë të përhershme ose të përkohshme përdorimin e të dhënave personale
të tij ose të saj për qëllime të marketingut të drejtpërdrejtë. Brenda tetë (8) ditëve pas pranimit të
kundërshtimit nga subjekti i të dhënave, kontrolluesit e të dhënave duhen të ndalojnë përdorimin
e të dhënave personale për qëllime të marketingut të drejtpërdrejtë dhe brenda pesë (5) ditëve
pasuese ata duhet të informojnë me shkrim subjektin e të dhënave për aprovimin e kërkesës
së tyre.
2. Shpenzimet për veprimet e kontrolluesit të të dhënave në lidhje me kërkesën nga paragrafi 1
i këtij neni i bartë kontrolluesi i të dhënave.
KREU XVI
VËZHGIMI ME KAMERË
Neni 75
Dispozitat e përgjithshme
1. Dispozitat e këtij kreu zbatohen për vëzhgimin me kamerë, përveç kur është paraparë
ndryshe me ligj përkatës.
2. Personat në sektorin publik ose privat që kanë për qëllim të instalojnë sistemet e vëzhgimit me
42

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

kamerë duhet të vendosin njoftimin për këtë. Organet publike ndërmarrin masat e përshtatshme
për të identifikuar kontrolluesin. Njoftimi i tillë duhet të jetë i dukshëm dhe të bëhet publik në
mënyrë që t’iu mundësojë subjekteve të të dhënave, që pa vështirësi, të njoftohen me masat,
më së voni kur të fillojë vëzhgimi me kamerë.
3. Të dhënat e mbledhura nga vëzhgimi me kamerë mund të përpunohen apo të shfrytëzohen,
nëse është e nevojshme, për të arritur qëllimet e synuara dhe nëse nuk ekzistojnë indikacione
të shkeljes së interesave legjitime të subjektit të të dhënave. Këto të dhëna mund të përpunohen
apo të shfrytëzohen për qëllime të tjera, vetëm nëse janë të nevojshme për të parandaluar
kërcënimet ndaj shtetit dhe sigurisë publike, apo për të ndjekur penalisht krimet.
4. Sistemi i vëzhgimit me kamerë dhe regjistrimet e vëzhgimit duhet të mbrohen në mënyrë të
duhur nga qasja dhe përdorimi i paautorizuar.
Neni 76
Vëzhgimi i ndërtesave zyrtare dhe të biznesit
1. Personat në sektorin publik dhe privat mund të instalojnë sistemet e vëzhgimit me kamerë
për vëzhgimin e ndërtesave të tyre nëse konsiderohet e nevojshme për sigurinë e njerëzve
dhe sigurimin e pasurisë. Vëzhgimi me kamerë, në veçanti, mund të jetë i nevojshëm për të
vëzhguar hyrjet e ndërtesave ose ku, për shkak të natyrës së punës së tyre, ekziston kërcënim
potencial ndaj të punësuarve.
2. Vendimet e nevojshme merren nga nëpunësi kompetent, drejtori ose ndonjë person tjetër i
autorizuar nga sektori publik ose privat.
3. Vendimi duhet të përmbajë arsyet për vendosjen e sistemeve të vëzhgimit me kamerë.
4. Sistemet e vëzhgimit me kamerë mund të mbikëqyrin pjesën e jashtme dhe hyrjen e ndërtesës,
por jo edhe hyrjen dhe brendinë e apartamenteve.
5. Personat që punojnë në ndërtesat publike dhe private nën vëzhgimin me kamerë informohen
në mënyrë të duhur në formë të shkruar për instalimin e sistemeve të tilla dhe të drejtat e tyre.
6. Secili kontrollues i të dhënave duhet ta krijojë sistemin e dosjeve për regjistrimin e sistemeve
të vëzhgimit me kamerë. Sistemi i dosjeve, veçmas nga regjistrimet (pamjet dhe/ose zëri),
përmban datën, vendin, kohën e regjistrimit dhe se ku ruhen regjistrimet.
7. Regjistrimet nga paragrafi 6. i këtij neni mund të ruhen deri në (1) muaj, përveç nëse nuk
kërkohet ndryshe për qëllime legjitime.
Neni 77
Mbikëqyrja e ndërtesave me apartamente
1. Për instalimin e sistemeve të vëzhgimit me kamerë në ndërtesën me apartamente, kërkohet
pajtimi me shkrim i së paku shtatëdhjetë për qind shtatëdhjetë për qind (70% ) të pronarëve.
2. Vëzhgimi me kamerë mund të instalohet vetëm nëse kjo është e domosdoshme për sigurinë
e njerëzve dhe sigurimin e pronës.
3. Vëzhgimi me kamerë në ndërtesën me apartamente mund të mbikëqyrë vetëm hyrjen dhe
hapësirat e përbashkëta. Ndalohet mbikëqyrja me kamerë e apartamentit të shtëpiakut të
ndërtesës dhe punëtorisë së tij ose saj.
4. Ndalohet transmetimi i regjistrimeve të vëzhgimeve me kamerë përmes televizionit kabllor
të brendshëm, televizionit publik kabllor, internetit ose mjeteve të tjera të telekomunikimeve, pa
43

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

marrë parasysh nëse bëhet në kohën e transmetimit apo më vonë.
5. Hyrjet në apartamentet individuale mund të mbikëqyren me sistem të vëzhgimit me kamerë
vetëm nëse pronari vendosë kështu. Pronari mund t’i mbajë regjistrimet vetëm për nevoja të tij
ose të saj.
Neni 78
Vëzhgimi me kamerë në sektorin e punësimit
1. Vëzhgimi me kamerë në hapësirat e punës mund të bëhet vetëm në rastet kur
domosdoshmërisht kërkohet për sigurinë e njerëzve, sigurimin e pronës dhe ruajtjen e
informacioneve konfidenciale, nëse ky qëllim nuk mund të arrihet me mjete më të lehta.
2. Vëzhgimi me kamerë duhet të kufizohet rreptësisht në hapësirat ku janë të rrezikuara interesat
nga paragrafi 1. i këtij neni.
3. Vëzhgimi me kamerë ndalohet në hapësirat jashtë vendit të punës, veçanërisht në dhoma
të ndërrimit, ashensorë, hapësira sanitare dhe në hapësira pune me potencial të shkeljes së
privatësisë së të punësuarve.
4. Para instalimit të sistemit të vëzhgimit me kamerë, punëdhënësi duhet t’i informojë me shkrim
subjektet e të dhënave për të drejtat e tyre dhe arsyet për vëzhgim. Hapësirat e mbikëqyrura
duhet të shënohen nga punëdhënësit përmes shenjave të përshtatshme.
5. Para fillimit të instalimit të sistemeve të vëzhgimit me kamerë në sektorët publik ose privat,
punëdhënësi i informon përfaqësuesit e sindikatës, nëse është e zbatueshme.
6. Paragrafët 4. dhe 5. të këtij neni nuk zbatohen në hapësirat e mbrojtjes kombëtare, në
aktivitetet e sigurisë shtetërore të zbulimit në vendet ku ruhen të dhënat sekrete.
Neni 79
Vëzhgimi me kamerë përmes dronëve
1. Të dhënat personale të marruar përmes dronëve përpunohen sipas këtij ligji, me përjashtim
të rasteve kur është përcaktuar ndryshe me legjislacionin përkatës që rregullon çështjen e
funksionimit të dronëve.
2. Agjencia, së bashku me Autoritetin e Aviacionit Civil, nxjerr akt nënligjor për mënyrën e
përpunimit të të dhënave, të cilat merren nga përdorimi i dronëve.
KREU XVII
PËRDORIMI I KARAKTERISTIKAVE BIOMETRIKE
Neni 80
Përpunimi i karakteristikave biometrike
Përcaktimi dhe përdorimi i karakteristikave biometrike të subjektit të të dhënave dhe krahasimi i
tyre për të mundësuar identifikimin e tij ose të saj rregullohet me dispozitat e këtij ligji.
Neni 81
Përdorimi i karakteristikave biometrike në sektorin publik
1. Sektori publik mund të përdorë karakteristikat biometrike, vetëm nëse domosdoshmërisht
kërkohet për sigurinë e njerëzve, sigurimin e pronës ose mbrojtjen e të dhënave konfidenciale
dhe sekreteve të biznesit, nëse kjo nuk mund të arrihet me mjete më të lehta.
44

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

2. Pavarësisht nga paragrafi 1. i këtij neni, përdorimi i karakteristikave biometrike mund të
lejohet në pajtim me obligimet që dalin nga marrëveshjet ndërkombëtare detyruese ose për
identifikimin e personave që kalojnë kufirin shtetëror.
Neni 82
Kontrolli i qasjes
Karakteristikat biometrike mund të përdoren në sektorin publik për arsyet e kontrollit të qasjes.
Në këtë rast dispozitat e paragrafëve 2., 3. dhe 4. të nenit 84 të këtij ligji duhet të zbatohen
përshtatshmërisht (mutatis mutandis).
Neni 83
Përdorimi i karakteristikave biometrike në sektorin privat
1. Sektori privat mund të përdorë karakteristikat biometrike vetëm nëse kjo është e domosdoshme
për kryerjen e aktiviteteve për sigurinë e njerëzve, për sigurimin e pronës ose për mbrojtje
të të dhënave konfidenciale ose fshehtësive të biznesit. Të punësuarit duhet të informohen
paraprakisht në formë të shkruar për përdorimin e karakteristikave të tyre biometrike rreth
masave që merren dhe të drejtat e tyre.
2. Nëse nuk është paraparë ndryshe me ligj përkatës, kontrolluesi i të dhënave duhet që para
marrjes së masave për përdorimin e karakteristikave biometrike t’i ofrojë Agjencisë përshkrimin
e detajuar për masat që do të merren, duke përfshirë informacionet që do t’i jepen subjektit
të të dhënave, arsyet për marrjen e masave dhe masat mbrojtëse për mbrojtjen e të dhënave
personale.
3. Pas marrjes së informacionit nga paragrafi 2 i këtij neni, Agjencia, brenda tridhjetë (30) ditësh
duhet të vendosë nëse informacioni i marrë lidhur me masat është në pajtim me dispozitat e
këtij ligji.
4. Kontrolluesit e të dhënave mund të zbatojnë masat për përdorimin e karakteristikave
biometrike, pas marrjes së autorizimit nga Agjencia.
5. Kundër vendimit nga paragrafi 3. i këtij neni nuk lejohet ankesa, por mund të hapet konflikti
administrativ në gjykatën kompetente.
KREU XVIII
REGJISTRIMET E HYRJES DHE DALJES NGA NDËRTESAT
Neni 84
Regjistrimi
1. Organet e sektorit publik dhe privat, për arsye të garantimit të sigurisë së njerëzve dhe
sigurimit të pronës, mund të kërkojnë nga personat që hyjnë ose dalin nga ndërtesat që t’u japin
të dhënat nga paragrafi 2. i këtij neni. Nëse konsiderohet e domosdoshme, të dhënat personale
mund të verifikohen duke i ekzaminuar dokumentet e identifikimit.
2. Të dhënat e regjistrimit të personave që hyjnë ose dalin nga ndërtesat mund të përmbajnë
vetëm këto të dhëna personale: emrin personal, numrin dhe llojin e dokumentit të identifikimit,
adresën e përhershme ose të përkohshme, datën dhe kohën si dhe arsyen për hyrje në ndërtesë.
3. Të dhënat nga paragrafi 2. i këtij neni konsiderohen si dokumente zyrtare, nëse grumbullimi
i të dhënave kërkohet për qëllime të policisë dhe aktiviteteve të shërbimeve të inteligjencës.
45

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

4. Të dhënat personale nga regjistrimet, sipas paragrafit 2. të këtij neni, mund të ruhen deri në
tri (3) vite nga dita e regjistrimit të tyre dhe pastaj duhet të fshihen ose shkatërrohen, përveç
nëse me ligj nuk është paraparë ndryshe.
KREU XIX
LIBRAT PUBLIKË DHE MBROJTJA E TË DHËNAVE PERSONALE
Neni 85
Librat publikë
Të dhënat personale nga librat publikë, të rregulluara me ligjin përkatës, mund të përdoren
vetëm në pajtim me qëllimin për të cilin janë grumbulluar ose janë përpunuar, nëse qëllimi ligjor
për grumbullimin ose përpunimin e tyre është përcaktuar ose është i përcaktueshëm.
KREU XX
NDËRLIDHJA E SISTEMEVE TË DOSJEVE
Neni 86
Dokumentet zyrtare dhe librat publikë
1. Sistemet e dosjeve nga dokumentet zyrtare dhe librat publikë mund të bashkohen nëse kjo
është e paraparë me ligj.
2. Kontrolluesi ose kontrolluesit e të dhënave që synojnë të ndërlidhin dy (2) ose më shumë
sisteme të dosjeve që mbahen për qëllime të ndryshme, përpara se ta bëjnë këtë, duhet ta
njoftojnë me shkrim Agjencinë.
3. Nëse, të paktën, njëri nga sistemet e dosjeve që ndërlidhen përmban të dhëna të ndjeshme
ose nëse ndërlidhja do të rezultonte në zbulimin e të dhënave të ndjeshme, ose zbatimi i
ndërlidhjes kërkon përdorim të kodit ndërlidhës, ndërlidhja nuk lejohet pa autorizimin paraprak
të Agjencisë.
4. Agjencia mund të autorizojë ndërlidhjen, me vendim, sipas paragrafit 3. të këtij neni, nëse
përcakton se kontrolluesi i të dhënave siguron nivel të duhur të mbrojtjes së të dhënave.
5. Kundër vendimit nga paragrafi 4. i këtij neni, nuk lejohet ankesa por mund të hapet konflikti
administrativ në gjykatën kompetente.
Neni 87
Ndalimi i ndërlidhjes së sistemeve të dosjeve
Ndalohet ndërlidhja e sistemeve të dosjeve penale dhe kundërvajtjeve me sistemet e dosjeve
të tjera si dhe ndërlidhja e sistemeve në mes të dosjeve penale dhe atyre të kundërvajtjeve.
Neni 88
Ndarja e dokumenteve zyrtare dhe librave publikë
Të dhënat personale nga sistemet e dosjeve të dokumenteve zyrtare dhe librave publikë duhet
të mbahen ndaras në regjistrin e sistemeve të dosjeve.
Neni 89
Të dhënat personale nga institucionet e mëparshme
1. Nëse, para 12 qershorit 1999, të dhënat personale janë ruajtur nga institucionet e mëparshme,
46

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

kryesisht për detyrat administrative të vetcaktuara, të cilat duhej të kryheshin nga autoritetet,
institucionet dhe organet e tjera publike të shtetit, nga republikat socialiste, komunitetet,
shoqatat e autoriteteve lokale, apo organet e tjera publike, të drejtën për këto të dhëna e kanë
bartësit e administratës publike, përgjegjëse për detyrat administrative.
2. Institucionet e mëparshme, siç përkufizohet me paragrafin 1., të këtij neni, janë ish-organet
e shtetit apo organet ekonomikisht aktive, kombinatet kolektive, operacionet apo objektet
komerciale, si dhe organizatat shoqërore të ish-Republikës Socialiste Federative të Jugosllavisë.
Neni 90
Përpunimi i të dhënave personale nga institucionet e mëparshme
1. Përpunimi i të dhënave personale nga institucionet e mëparshme u lejohet organeve të
cekura në nenin 89, paragrafi 1. të këtij ligji nëse:
1.1. njohja e këtyre të dhënave nevojitet për përmbushjen ligjore të ndonjë detyre, e cila
është në kuadër të fushëveprimit të përgjegjësive të këtyre organeve;
1.2. mbledhja e përsëritur e këtyre të dhënave kërkon përpjekje joproporcionale;
1.3. subjekti i të dhënave nuk e ka kundërshtuar përpunimin;
1.4. kompetencat dhe përgjegjësitë e organeve të përpunimit të të dhënave janë
përcaktuar në mënyrë të qartë.
1.5. të dhënat personale, të cilat mund të përpunohen sipas nën-paragrafit 1.1. të
këtij neni, konsiderohen sikur të jenë ruajtur paraprakisht për qëllimin e përcaktuar në
përputhje me nenin 89, paragrafi 1. të këtij ligji.
KREU XXI
DISPOZITAT NDËSHKUESE
Neni 91
Kushte e përgjithshme për caktimin e gjobave administrative
1. Agjencia, për kontrolluesit dhe përpunuesit e të dhënave, të cilët, gjatë përpunimit të të
dhënave, shkelin dispozitat e këtij ligji, vendosë gjobë kundërvajtëse drejtpërdrejt, duke marrë
parasysh kriteret e mëposhtme:
1.1. natyrës, rëndësisë dhe kohëzgjatjes së shkeljes, duke marrë parasysh natyrën,
objektin ose qëllimin e përpunimit përkatës, si dhe numrin e subjekteve të të dhënave
të prekura dhe nivelin e dëmit të pësuar prej tyre;
1.2. karakterit të qëllimshëm dhe mospërfillës të shkeljes;
1.3. çdo mase të marrë nga kontrolluesi ose përpunuesi për të lehtësuar dëmin e
pësuar nga subjektet e të dhënave;
1.4. shkallës së përgjegjësisë së kontrolluesit ose përpunuesit, duke marrë parasysh
masat teknike dhe organizative të zbatuara prej tyre në pajtim me nenet 24, 25 dhe 32
e 33 të këtij ligji;
1.5. çdo shkeljeje të mëparshme përkatëse nga kontrolluesi ose përpunuesi;
1.6. shkallës së bashkëpunimit me Agjencinë, me qëllim që të korrigjohet shkelja dhe
47

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

për të zbutur efektet negative të mundshme të shkeljes;
1.7. kategorive të të dhënave personale të ndikuara nga shkelja;
1.8. mënyrës në të cilën shkelja erdhi në dijeni të Agjencisë, veçanërisht, nëse dhe në
cilën masë kontrolluesi ose përpunuesi ka njoftuar për shkeljen;
1.9. nëse masat e referuara në kompetencat e Agjencisë janë urdhëruar më parë ndaj
kontrolluesit ose përpunuesit përkatës në lidhje me të njëjtën çështje, respektimit të
këtyre masave;
1.10. respektimi i kodeve të aprovuara të sjelljes dhe akteve tjera të brendshme.
1.11. çdo faktori tjetër rëndues ose lehtësues për rrethanat e çështjes, si përfitimet
financiare të përfituara ose humbjeve të mënjanuara, drejtpërdrejt ose jo nga shkelja.
2. Nëse një kontrollues ose përpunues, në mënyrë të qëllimshme ose nga mospërfillja, për të
njëjtat operacione ose të lidhura me to, shkel disa dispozita të këtij ligji, shuma totale e gjobës
për kundërvajtje nuk kalon shumën maksimale të dyfishit të dënimit më të lartë me gjobë të
përcaktuar me këtë ligj.
Neni 92
Shkeljet e përgjithshme të dispozitave të këtij ligji
1. Personi juridik ose personi që ushtron veprimtari të pavarur dënohet për kundërvajtje, me
gjobë prej njëzetë mijë (20,000€) deri në dyzet mijë (40,000€), nëse:
1.1. përpunon të dhëna personale pa bazë ligjore ose pëlqim personal të subjektit të të
dhënave sipas këtij ligji;
1.2. ia beson një detyrë individuale që ka të bëjë me përpunimin e të dhënave personale
një personi tjetër pa lidhur kontratë me shkrim në pajtim me paragrafin 2. të nenit 32 të
këtij ligji;
1.3. përpunon të dhëna personale të ndjeshme, të veçanta, në kundërshtim me nenin
6, nenin 8. të këtij ligji, ose nuk i mbron ato në pajtim me nenin 7. të këtij ligji, paragrafin
4 të nenit 8 të këtij ligji.
1.4. përpunon të dhënat personale në kundërshtim me nenet 10 dhe 12 të këtij ligji;
1.5. grumbullon të dhënat personale për qëllime që nuk janë të definuara në mënyrë të
qartë dhe të paligjshme, ose nëse vazhdon t’i përpunojë ato në kundërshtim me nenin
5 të këtij ligji;
1.6. e pajisë marrësin e të dhënave me të dhëna personale në kundërshtim me
paragrafin 3. të nenit 8 të këtij ligji;
1.7. nuk informon subjektin e të dhënave për përpunimin e të dhënave personale në
pajtim me nenet 10 dhe 12 të këtij ligji;
1.8. përdorë kodin e njëjtë lidhës në kundërshtim me paragrafin 3. të nenit 86 të këtij
ligji;
1.9. nuk i asgjëson, shkatërron, bllokon ose nuk i bën anonime të dhënat personale
atëherë kur qëllimi për të cilin janë mbledhur dhe/ose përpunuar është arritur në pajtim
me paragrafin 5. të nenit 4 të këtij ligji;
48

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.10. dështon të sigurojë se katalogu i sistemit të dosjeve përmban informacione të
garantuara me nenin 29 të këtij ligji;
1.11. dështon të njoftojë Agjencinë për informacionet lidhur me regjistrin e sistemeve të
dosjeve, sipas nenit 30 të këtij ligji;
1.12. vepron në kundërshtim me nenin 14 të këtij ligji;
1.13. vepron në kundërshtim me nenet 46 dhe 49 të këtij ligji dhe transferon të dhënat
personale te vendet e tjera apo organizatat ndërkombëtare.
2. Personi përgjegjës i personit juridik ose i personit që ushtron veprimtari të pavarur dënohet
për kundërvajtje me gjobë prej dy mijë (2,000) € deri në katër mijë (4,000) €, për shkeljet nga
nën-paragrafi 1.13., paragrafit 1. i këtij neni.
3. Personi përgjegjës i organit shtetëror dënohet për kundërvajtje me gjobë prej një mijë (1,000)
deri në dy mijë (2,000) €uro për shkelje nga paragrafi 1. i këtij neni.
4. Individi dënohet për kundërvajtje me gjobë prej katërqind (400) deri në një mijë (1,000) € për
shkelje nga paragrafi 1. i këtij neni.
Neni 93
Shkelja e dispozitave për përpunimin kontraktues
1. Personi juridik ose personi që ushtron veprimtari të pavarur, dënohet për kundërvajtje me
gjobë prej njëzetë mijë (20,000) deri në dyzet mijë (40,000) €, nëse tejkalon autorizimin e
shprehur në kontratë nga paragrafi 2. i nenit 32 të këtij ligji ose nuk i kthen të dhënat personale
në pajtim me paragrafin 4. të nenit 32 të këtij ligji.
2. Personi përgjegjës i personit juridik ose i personi që ushtron veprimtari të pavarur dënohet
për kundërvajtje me gjobë prej një mijë (1,000) deri në katër mijë (4,000) € për shkeljet nga
paragrafi 1. i këtij neni.
3. Personi përgjegjës i organit shtetëror dënohet për kundërvajtje me gjobë prej pesëqind (500)
deri në dy mijë (2,000) € për shkelje nga paragrafi 1. i këtij neni.
4. Individi dënohet për kundërvajtje me gjobë prej dyqind (200) deri në tetëqind (800) € për
shkelje nga paragrafi 1. i këtij neni.
Neni 94
Shkelja e dispozitave për sigurinë e të dhënave personale
1. Personi juridik ose personi që ushtron veprimtari të pavarur dënohet për kundërvajtje me
gjobë prej tetë mijë (8,000) deri në dyzet mijë (40,000) €, nëse gjatë përpunimit të të dhënave
personale dështon të garantojë nivel të duhur për sigurimin e mbrojtjes së të dhënave personale
sipas nenit 31 të këtij ligji.
2. Personi përgjegjës i personit juridik ose i personit që ushtron veprimtari të pavarur, dënohet
për kundërvajtje me gjobë prej një mijë (1,000) deri në katër mijë (4,000) € për shkelje nga
paragrafi 1. i këtij neni.
3. Personi përgjegjës i organit shtetëror dënohet për kundërvajtje me gjobë prej një mijë (1,000)
deri në tetë mijë (8,000) € për shkelje nga paragrafi 1. i këtij neni.
4. Individi dënohet për kundërvajtje me gjobë prej një mijë (1,000) deri në dy mijë (2,000) € për
shkelje nga paragrafi 1. i këtij neni.
49

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

Neni 95
Shkelja e dispozitave për marketingun e drejtpërdrejtë
1. Personi juridik ose personi që ushtron veprimtari të pavarur dënohet për kundërvajtje me
gjobë prej katër mijë (4,000) deri në dhjetë mijë (10,000) €, nëse në pajtim me këtë ligj përpunon
të dhënat personale për qëllime të marketingut të drejtpërdrejtë dhe nuk vepron në pajtim me
nenet 73 ose 74 të këtij ligji.
2. Personi përgjegjës i personit juridik ose i personit që ushtron veprimtari të pavarur dënohet
për kundërvajtje, me gjobë prej tetëqind (800) deri në dy mijë (2,000) € për shkelje nga paragrafi
1. i këtij neni.
3. Individi dënohet për kundërvajtje me gjobë prej katërqind (400) deri në një mijë (1,000) € për
shkelje nga paragrafi 1. i këtij neni.
Neni 96
Shkelja e dispozitave të përgjithshme për vëzhgimin me kamerë
1. Personi juridik ose personi që ushtron veprimtari të pavarur, dënohet për kundërvajtje me
gjobë prej katër mijë (4,000) deri në dhjetë mijë (10,000) € nëse:
1.1. nuk publikon njoftimin në mënyrën e paraparë në paragrafin 2. të nenit 75 të këtij
ligji;
1.2. njoftimi nuk përmban informacionet e domosdoshme nga paragrafi 3. i nenit 75 të
këtij ligji;
1.3. nuk mbron sistemin e vëzhgimit me kamerë dhe regjistrimet që përdoren për të
kryer vëzhgimin me kamerë në kundërshtim me paragrafin 4. të nenit 76 të këtij ligji.
2. Personi përgjegjës i personit juridik ose personi që ushtron veprimtari të pavarur dënohet për
kundërvajtje me gjobë prej tetëqind (800) deri në dy mijë (2,000) € për shkelje nga paragrafi 1.
i këtij neni.
3. Personi përgjegjës i organit shtetëror dënohet për kundërvajtje me gjobë prej pesëqind (500)
deri në dy mijë (2,000) € për shkelje nga paragrafi 1. i këtij neni.
4. Individi dënohet për kundërvajtje me gjobë prej dyqind (200) deri në tetëqind (800) € për
shkelje nga paragrafi 1. i këtij neni.
Neni 97
Shkelja e dispozitave për vëzhgimin me kamerë lidhur me qasjen në ndërtesat zyrtare
dhe të biznesit
1. Personi juridik ose personi që ushtron veprimtari të pavarur, dënohet për kundërvajtje me
gjobë prej katër mijë (4,000) deri në dhjetë mijë (10,000) €, nëse:
1.1. i zbaton sistemet e vëzhgimit me kamerë pa një vendim të nevojshëm me shkrim
ose pa ndonjë bazë ligjore nga neni 76 i këtij ligji;
1.2. i zbaton sistemet e vëzhgimit me kamerë me qëllim të vëzhgimit të brendësisë së
ndërtesave në kundërshtim me paragrafin 4. të nenit 76;
1.3. nuk ka informuar të punësuarit me shkrim nga paragrafi 5. i nenit 76;
50

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.4 ruan të dhënat personale në kundërshtim me paragrafin 7. të nenit 76 të këtij ligji.
2. Personi përgjegjës i personit juridik ose personit që ushtron veprimtari të pavarur dënohet për
kundërvajtje me gjobë prej pesëqind (500) deri në dy mijë (2,000) € për shkelje nga paragrafi
1. i këtij neni.
3. Personi përgjegjës i organit shtetëror dënohet për kundërvajtje me gjobë prej pesëqind (500)
deri në dy mijë (2,000) € për shkelje nga paragrafi 1. i këtij neni.
4. Individi dënohet për kundërvajtje me gjobë prej dyqind (200) deri në tetëqind (800) € për
shkelje nga paragrafi 1. i këtij neni.
Neni 98
Shkelja e dispozitave për vëzhgimin me kamerë në ndërtesat me apartamente
1. Personi juridik ose personi që ushtron veprimtari të pavarur dënohet për kundërvajtje me
gjobë prej katër mijë (4,000) deri në dymbëdhjetë mijë (12,000) € nëse zbaton sistemet për
vëzhgimin me kamerë në kundërshtim me nenin 77 të këtij ligji.
2. Personi përgjegjës i personit juridik ose personit që ushtron veprimtari të pavarur dënohet për
kundërvajtje me gjobë prej katërqind (400) deri në dy mijë (2,000) € për shkelje nga paragrafi
1. i këtij neni.
3. Personi përgjegjës i organit shtetëror dënohet për kundërvajtje me gjobë prej tetëqind (800)
deri në dy mijë (2,000) € për shkelje nga paragrafi 1. i këtij neni.
4. Individi dënohet për kundërvajtje me gjobë prej dyqind (200) deri në katërqind (400) € për
shkelje nga paragrafi 1. i këtij neni.
Neni 99
Shkelja e dispozitave për vëzhgimin me kamerë në hapësirat e punës
1. Personi juridik ose personi që ushtron veprimtari të pavarur dënohet me gjobë prej tetë mijë
(8,000) deri në dyzet mijë (40,000) € nëse zbaton sistemet e vëzhgimit me kamerë në hapësirat
e punës në kundërshtim me nenin 78 të këtij ligji.
2. Personi përgjegjës i personit juridik ose personit që ushtron veprimtari të pavarur dënohet
për kundërvajtje me gjobë prej dy mijë (2,000) deri në katër mijë (4,000) € nga paragrafi 1. i
këtij neni.
3. Personi përgjegjës i organit shtetëror dënohet për kundërvajtje me gjobë prej një mijë (1,000)
deri në dy mijë (2,000) € nga paragrafi 1. i këtij neni.
4. Individi dënohet me gjobë prej tetëqind (800) deri në një mijë (1,000) € për shkelje nga
paragrafi 1. i këtij neni.
Neni 100
Shkelja e dispozitave për karakteristikat biometrike në sektorin publik
1. Personi juridik ose personi që ushtron veprimtari të pavarur dënohet për kundërvajtje me
gjobë prej tetë mijë (8,000) deri në dyzet mijë (40,000) € nëse zbaton masat biometrike në
kundërshtim me nenin 81 të këtij ligji.
2. Personi përgjegjës i personit juridik ose personit që ushtron veprimtari të pavarur dënohet për
kundërvajtje me gjobë prej dy mijë (2,000) deri në katër mijë (4,000) € për shkelje nga paragrafi
1. i këtij neni.
51

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

3. Personi përgjegjës i organit shtetëror dënohet me gjobë prej një mijë (1,000) deri në dy mijë
(2,000) € për shkelje nga paragrafi 1. i këtij neni.
Neni 101
Shkelja e dispozitave për karakteristikat biometrike në sektorin privat
1. Personi juridik ose personi që ushtron veprimtari të pavarur dënohet për kundërvajtje me
gjobë prej tetë mijë (8,000) deri në dyzet mijë (40,000) € nëse zbaton masat biometrike në
kundërshtim me nenin 83 të këtij ligji.
2. Personi përgjegjës i personit juridik ose personi që ushtron veprimtari të pavarur dënohet për
kundërvajtje me gjobë prej dy mijë (2,000) deri në katër mijë (4,000) € për shkelje nga paragrafi
1. i këtij neni.
Neni 102
Shkelja e dispozitave për regjistrimet e hyrjes dhe daljes nga ndërtesa
1. Personi juridik ose personi që ushtron veprimtari të pavarur dënohet për kundërvajtje me
gjobë prej katër mijë (4,000) deri në tetë mijë (8,000) €:
1.1. nëse shfrytëzon regjistrimet e hyrjes dhe daljes nga ndërtesa si dokumente zyrtare
në kundërshtim me paragrafin 3. të nenit 85 të këtij ligji;
1.2. nëse vepron në kundërshtim me paragrafin 4. të nenit 84 të këtij ligji.
2. Personi përgjegjës i personit juridik ose personit që ushtron veprimtari të pavarur dënohet
për kundërvajtje me gjobë prej dyqind (200) deri në tetëqind (800) € për shkelje nga paragrafi
1. i këtij neni.
3. Personi përgjegjës i organit shtetëror dënohet për kundërvajtje me gjobë prej dyqind (200)
deri në tetëqind (800) € për shkelje nga paragrafi 1. i këtij neni.
4. Individi dënohet për kundërvajtje me gjobë prej dyqind (200) deri në tetëqind (800) € për
shkelje nga paragrafi 1. i këtij neni.
Neni 103
Shkelja e dispozitave për ndërlidhjen e sistemeve të dosjeve
1. Personi përgjegjës i organit shtetëror dënohet për kundërvajtje me gjobë prej një mijë (1,000)
deri në pesë mijë (5,000) €, i cili ndërlidhë sistemet e dosjeve në kundërshtim me nenin 87 të
këtij ligji.
2. Personi përgjegjës i organit shtetëror dënohet për kundërvajtje me gjobë prej tetëqind (800)
deri në dy mijë (2,000) €, nëse ndërlidhë sistemet e dosjeve nga evidenca penale ose evidencat
e kundërvajtjeve me sistemet e dosjeve të tjera, ose ndërlidhë sistemet e dosjeve nga evidencat
penale me sistemin e dosjeve nga evidenca e kundërvajtjeve sipas nenit 87 të këtij ligji.
Neni 104
Shkelja e dispozitave për mbikëqyrjen nga personi përgjegjës për mbrojtjen e të
dhënave personale
1. Personi juridik dënohet për kundërvajtje me gjobë prej tetë mijë (8,000) në dyzet mijë
(40,000)€:
1.1. nëse kryen kontrollin në kundërshtim me nenin 39 të këtij ligji;
52

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

1.2. nëse nuk mbanë një shënim ose regjistrime të tjera sipas nenit 39 të këtij ligji.
2. Personi përgjegjës i personit juridik dënohet për kundërvajtje me gjobë prej një mijë (1,000)
deri dy mijë (2,000) € për shkelje nga paragrafi 1. i këtij neni.
3. Personi përgjegjës i organit shtetëror dënohet për kundërvajtje me gjobë prej një mijë (1,000)
deri në dy mijë (2,000) € për shkelje nga paragrafi 1. i këtij neni.
4. Individi dënohet për kundërvajtje me gjobë prej pesëqind (500) deri një mijë (1,000) € për
shkelje nga paragrafi 1 i këtij neni.
Neni 105
Shkeljet e rënda dhe në masë të madhe të dispozitave ligjore
Në rast se Agjencia konstaton se ka shkelje të rëndë dhe në masë të gjerë të të dhënave
personale, mund të vendosë gjobë nga njëzet mijë (20,000) € deri në dyzet mijë (40,000) €, ose
në rastin e një kompanie apo ndërmarrjeje, mund të vendosë gjobë 2% deri 4% të qarkullimit
të përgjithshëm vjetor të vitit financiar paraprak në përputhje me Rregulloren (EU) 2016/679 të
Parlamentit Evropian dhe të Këshillit, të datës 27 prill 2016, mbi mbrojtjen e personave fizikë,
për sa i përket përpunimit të të dhënave personale dhe qarkullimit të lirë të këtyre të dhënave.
Neni 106
Përgjegjësitë tjera
Shqiptimi i dispozitave ndëshkuese, sipas këtij ligji, nuk përjashton përgjegjësitë tjera në bazë
të dispozitave ligjore në fuqi, në veçanti përgjegjësinë e kontrolluesve dhe përpunuesve të
të dhënave për dëmet që rrjedhin nga përpunimi i paligjshëm dhe përgjegjësia penale siç
përcaktohet në Kodin Penal të Republikës së Kosovës.
Neni 107
Tarifat
Tarifat për njoftimet dhe autorizimet, sipas këtij ligji, rregullohen me akt nënligjor nga Agjencia.
KREU XXII
DISPOZITAT KALIMTARE DHE PËRFUNDIMTARE
Neni 108
Bartja e aseteve, të drejtave dhe detyrimeve, buxhetit dhe personelit
1. Me hyrjen në fuqi të këtij ligji, të gjitha asetet fizike, te drejtat dhe detyrimet që rrjedhin nga
kontratat e lidhura, dhe ndarjet buxhetore të Agjencisë Shtetërorë për Mbrojtjen e të Dhënave
Personale i barten Agjencisë për Informim dhe Privatësi.
2. Me hyrjen në fuqi të këtij ligji, personeli i Agjencisë Shtetërore për Mbrojtjen e të Dhënave
Personale i bartet Agjencisë për Informim dhe Privatësi, së bashku me pozitat e tyre të mbajtura,
sipas akt-emërimeve, vendimeve dhe kontratave të punës.
3. Agjencia për Informim dhe Privatësi brenda tre (3) muajsh, nga dita e hyrjes në fuqi të këtij
ligji, i zyrtarizon obligimet kontraktuese me personelin e bartur, duke lëshuar akt-emërimet e
reja, sipas këtij ligji dhe legjislacionit përkatës.

53

GAZETA ZYRTARE E REPUBLIKËS SË KOSOVËS / Nr. 6 / 25 SHKURT 2019, PRISHTINË
LIGJI NR. 06/L-082 PËR MBROJTJEN E TË DHËNAVE PERSONALE

Neni 109
Aktet nënligjore
1. Aktet nënligjore të parapara me këtë ligj nxirren në afat prej gjashtë (6) muajsh nga hyrja e
tij në fuqi.
2. Aktet nënligjore që janë në fuqi vazhdojnë të zbatohen, deri në nxjerrjen e akteve të reja
nënligjore, me kusht që të mos jenë në kundërshtim me këtë ligj.
Neni 110
Shfuqizimi
Pas hyrjes në fuqi të këtij ligji, shfuqizohet Ligji Nr. 03/L-172, për Mbrojtën e të Dhënave
Personale.
Neni 111
Hyrja në Fuqi
Ky ligj hyn në fuqi pesëmbëdhjetë (15) ditë pas publikimit në Gazetën Zyrtare të Republikës së
Kosovës.
Ligji Nr. 06/L-082
30 janar 2019
Shpallur me dekretin Nr. DL-59-2019, datë 14.02.2019 nga Presidenti i Republikës së
Kosovës Hashim Thaçi

54

