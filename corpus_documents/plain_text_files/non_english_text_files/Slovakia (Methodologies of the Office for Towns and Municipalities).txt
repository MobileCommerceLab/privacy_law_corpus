SAMOSPRÁVA A NOVÁ LEGISLATÍVA
V OBLASTI OCHRANY OSOBNÝCH ÚDAJOV
V súlade s čl. 22 ods. 1 Ústavy SR „Listové tajomstvo, tajomstvo dopravovaných správ
a iných písomností a ochrana osobných údajov sa zaručujú.“.
V prostredí Slovenskej republiky toho času úpravu ochrany osobných údajov upravuje zákon č.
122/2013 Z. z. o ochrane osobných údajov (ďalej len „zákon č. 122/2013 Z. z.“)1 a dve vyhlášky
úradu; vyhláška Úradu na ochranu osobných údajov Slovenskej republiky č. 164/2013 Z. z.
o rozsahu a dokumentácii bezpečnostných opatrení 2 a vyhláška Úradu na ochranu osobných
údajov Slovenskej republiky č. 165/2013 Z. z. ktorou sa ustanovujú podrobnosti o skúške
fyzickej osoby na výkon funkcie zodpovednej osoby3. Vyššie uvedený zákon a vyhlášky sú
výsledkom procesu transpozície smernice Európskeho parlamentu a Rady 95/46/EHS z 24.
októbra 1995 o ochrane fyzických osôb pri spracovaní osobných údajov a voľnom pohybe
týchto údajov4.
Je logické, že smernica z roku 1995 nemôže byť aktuálna vo vzťahu ku všetkým spôsobom,
akým sa spracúvanie osobných údajov vykonáva v roku 2018. Bolo len otázkou času, kedy bude
prijatá nová legislatíva, ktorá spracúvanie a ochranu osobných údajov posunie do tretieho
tisícročia a zároveň spracúvanie osobných údajov zjednotí na pôde Európskej únie.
Výsledkom tohto úsilia je NARIADENIE EURÓPSKEHO PARLAMENTU A RADY (EÚ)
2016/679 z 27. apríla 2016 o ochrane fyzických osôb pri spracúvaní osobných údajov a o
voľnom pohybe takýchto údajov, ktorým sa zrušuje smernica 95/46/ES (všeobecné nariadenie
o ochrane údajov) (ďalej len „nariadenie“) 5 , ktoré prináša ucelený rámec úpravy ochrany
osobných údajov, ktorý je v jednotlivých členských štátoch dopĺňaný čiastkovými úpravami cez
národné zákony o ochrane osobných údajov. V prostredí Slovenského právneho poriadku bude
od 25.5.2018 takýmto zákon č. 18/2018 Z. z. o ochrane osobných údajov a o zmene a doplnení
niektorých zákonov6 (ďalej len „zákon č. 18/2018 Z. z.“).
Tak nariadenie, ako aj zákon č. 18/2018 Z. z. nadobudnú účinnosť 25.5.2018 a terajší zákon č.
122/2013 Z. z. a jeho dve vyhlášky sa stanú neúčinnými. V súlade s vyššie uvedeným článkom
ústavy Slovenskej republiky má každá fyzická osoba, právo na ochranu osobných údajov
zaručené, a to samozrejme platí aj v prípade, ak spracúvanie osobných údajov vykonáva
samospráva pri výkone jej činností, či už ide o prenesený výkon štátnej správy, alebo o výkon
jej originálnych právomocí.

1

https://www.slov-lex.sk/pravne-predpisy/SK/ZZ/2013/122/20140415
https://www.slov-lex.sk/static/pdf/2013/164/ZZ_2013_164_20140501.pdf
3 https://www.slov-lex.sk/static/pdf/2013/165/ZZ_2013_165_20130701.pdf
4 http://eur-lex.europa.eu/legal-content/SK/ALL/?uri=CELEX%3A31995L0046
5 https://dataprotection.gov.sk/uoou/sites/default/files/nariadenie_2016_679_text_sk.pdf
6 https://www.slov-lex.sk/static/pdf/2018/18/ZZ_2018_18_20180525.pdf
2

1

Čo táto legislatívna zmena prinesie samosprávam? Ako je na ňu potrebné reagovať?
V prvom rade je potrebné sa s oboma textami, tak nariadenia, ako aj zákona č. 18/2018 Z. z.
oboznámiť. Nakoľko nariadenie sa nevzťahuje na spracúvanie osobných údajov v rámci
činností, ktoré nepatria do pôsobnosti práva Únie bolo potrebné prijať právnu úpravu aj pre
činnosti, ktoré do pôsobnosti práva únie nespadajú 7 , prípadne upraviť niektoré oblasti
spracúvania, na ktoré nás nariadenie, ako členský štát, splnomocnilo, čo bolo splnené prijatím
zákona č. 18/2018 Z. z. Nariadenie reflektuje aj technologický pokrok, tak nebolo vhodné, aby
bol zákon č. 122/2013 Z. z. iba novelizovaný, vhodnejšie je súčasné riešenie, kedy tak
vnútroštátna právna úprava spracúvania osobných údajov, ako aj tá európska, je vo svojej
podstate totožná a pre prevádzkovateľa tak nevzniká disharmónia pri plnení povinností.
Čo je potrebné urobiť?
Základnou jednotkou územnej samosprávy je obec. Obec v postavení prevádzkovateľa spracúva
osobné údaje najmä na základe osobitných zákonov, dodržiavaním ktorých plní svoje úlohy
a súčasťou toho je aj spracúvanie osobných údajov jej zamestnancov a tiež obyvateľov, či iných
fyzických osôb.
Právnym základom, na ktorom k spracúvaniu osobných údajov dochádza, sú v prostredí obcí
najmä osobitné zákony, kedy na takéto spracúvanie osobných údajov nie je potrebný súhlas
dotknutej osoby (zamestnanca, či obyvateľa obce). Osobitný zákon, ako právny základ
spracúvania osobných údajov zostáva zachovaný aj s príchodom nariadenia alebo zákona č.
18/2018 Z. z. Taktiež na spracúvaní osobných údajov na zmluvnom základe, teda bez súhlasu
dotknutej osoby, ak jednou zo zmluvných strán je dotknutá osoba (napríklad zamestnanec) sa
nič nezmenilo.
V kontexte prechodu na novú legislatívu je potrebné, aby jedným z prvých krokov, ktoré by mal
prevádzkovateľ – obec/mesto vykonať, je položenie si otázky, aké osobné údaje ako obec/mesto
spracúvam, na akom právnom základe (osobitný zákon, zmluva, súhlas dotknutej osoby...) je
toto spracúvanie „založené“, a či spracúvané osobné údaje na základe zákona, alebo súhlasu
korešpondujú s tými, ktoré na daný účel spracúvam. Tiež je potrebné, ak je spracúvanie založené
na súhlase dotknutej osoby skontrolovať, či sú súhlasy platné, či spĺňajú náležitosti podľa
zákona č. 122/2013 Z. z. a v prípade že nie, tieto, ak je to potrebné, získať nanovo. Je tiež
potrebné konfrontovať súhlasy podľa zákona č. 122/2013 Z. z. a náležitosti súhlasov podľa
zákona č. 18/2018 Z. z. a nariadenia, aby tie získané teraz boli v súlade s terajším zákonom
a boli uplatniteľné, použiteľné aj pre novú právnu úpravu8. V prípade, ak obec mieni získavať
súhlasy až od 25.5.2018 je potrebné ich „nastaviť“ už podľa novej úpravy. Výsledkom tejto
činnosti by malo byť sprehľadnenie toku osobných údajov u prevádzkovateľa, obce/mesta,
a likvidácia tých osobných údajov, na ktorých spracúvanie nemá obec právny základ.
Výsledkom tejto aktivity bude prehľadná štruktúra toho, aké osobné údaje obec/mesto ako
prevádzkovateľ spracúva a na akom právnom základe je spracúvanie založené.
7
8

Napríklad riešenie sťažností podľa zákona č. 9/2010 Z. z. o sťažnostiach alebo úprava hospodárskej mobilizácie.
Pozri § 110 ods. 11 zákona č. 18/2018 Z. z.

2

Ďalším dôležitým aspektom je dohľad na tým, ako sa osobné údaje v prostredí obce/mesta, ako
prevádzkovateľa spracúvajú, teda riadenie a vedomosť o tom, ako osobné údaje obec získava,
kto s nimi vnútri obce (v prostredí obecného alebo mestského úradu) prichádza do kontaktu, ako
ich spracúva (napríklad či sa dodržiava litera zákona, ak tento stanovuje aj spôsob spracúvania).
Je potrebné vedieť o tom, kto má aké prístupové práva, ako sú osobné údaje oddelené vzhľadom
na ich účel a v kontexte pracovného zaradenia alebo pracovného opisu a pokynov
zamestnancov. Nie je správne, ak zamestnanci obce alebo mesta majú prístup k osobným
údajom, ku ktorým im to na základe pracovnej náplne nevyplýva. Mali by vykonávať iba tie
spracovateľské operácie s osobnými údajmi o ktorých boli poučení. V prípade, ak to tak nie je,
je potrebné túto štruktúru oprávnení a riadenia prístupu nastaviť správne, čím sa eliminuje
možnosť narušenia bezpečnosti a neoprávneného prístupu k osobným údajom. V kontexte
zákona č. 122/2013 Z. z. spracúvanie osobných údajov u prevádzkovateľa, obce, či mesta,
vykonávali poučené oprávnené osoby. V kontexte nariadenia tomu bude obdobne po obsahovej
stránke, po formálnej stránke poučenia nahradia poverenia prevádzkovateľa s pokynmi,
popisujúce, ako má osoba majúca prístup a oprávnenie k osobným údajom dané osobné údaje
spracúvať.9
Každý má právo na to, aby vedel, kto a prečo jeho osobné údaje spracúva a má právo na
informácie o tom, kto je prevádzkovateľ, prečo má povinnosť alebo môže jeho osobné údaje
spracúvať, odkiaľ ich má, ak mu ich neposkytla sama dotknutá osoba. V doterajšej právnej
úprave túto informačnú povinnosť upravoval § 15 ods. 1 až 3 zákona č. 122/2013 Z. z. pričom
platila základná a známa výnimka, že ak prevádzkovateľ, obec/mesto, ktokoľvek spracúval
osobné údaje na základe zákona, túto informačnú povinnosť si voči dotknutej osobe plniť
nemusel ( § 15 ods. 3 zákona č. 122/2013 Z. z.). Nariadenie aj zákon č. 18/2018 Z. z. v záujme
transparentnosti a informovanosti dotknutej osoby túto výnimku z informačnej povinnosti rušia,
teda aj v prípade ak bude akýkoľvek prevádzkovateľ, aj obec/mesto, spracúvať osobné údaje na
základe zákona (o zamestnancovi, o platiteľovi miestnej dane...či o inej osobe) bude povinný
dotknutú osobu informovať. Je potrebné sa na túto zmenu pripraviť a zaviesť a spracovať
„politiky ochrany osobných údajov“ na účel toho, aby si obec/mesto v postavení
prevádzkovateľa tieto svoje povinnosti plnila a vedela ich plnenie preukázať.10
Inou novinkou, ktorá ale v prostredí obcí nebude tak „dramatická“ je povinnosť obce mať
určenú zodpovednú osobu11, znamená to, že aj obce, ktoré teraz zodpovednú osobu nemajú
poverenú, si ju musia určiť a oznámiť jej kontaktné údaje úradu. Je možné, ak to obce uznajú
za vhodné riešenie, ktoré bude z hľadiska povinností zodpovednej osoby vykonateľné, aby si
niekoľko obcí spoločne určilo jednu zodpovednú osobu. Nezmenenou zostala možnosť, že
zodpovednou osobou môže byť tak zamestnanec prevádzkovateľa (zamestnanec obce), ako aj
externá osoba. 12

9

Porovnaj § 21 zákona č. 122/2013 Z. z. a čl. 32 ods. 4 nariadenia
Porovnaj § 15 ods. 1 až 3 zákona č. 122/2013 Z. z. a čl. 13 a 14 nariadenia.
11 Pozri usmernenie WP29/ pracovnej skupiny podľa čl. 29 k zodpovednej osobe:
https://dataprotection.gov.sk/uoou/sites/default/files/usmernenia_tykajuce_sa_zodpovednych_osob.pdf .
12 Porovnaj § 23 až § 27 zákona č. 122/2013 Z. z. a čl. 37 až 39 nariadenia.
10

3

Pokiaľ ide o otázku deklarovania bezpečnosti a ochrany osobných údajov v prostredí
konkrétneho prevádzkovateľa (obce/mesta), zákon č. 122/2013 Z. z. požadoval deklarovanie
bezpečnosti zdokumentovaním formou bezpečnostného projektu iba v prípade, ak
prevádzkovateľ splnil zákonom č. 122/2013 Z. z. uvedené kritériá. Nariadenie aj zákon č.
18/2018 Z. z. pristupujú k bezpečnosti z hľadiska jej zaistenia rovnako, len po formálnej stránke
sa upúšťa od striktného formalizovaného prístupu, aký vyplýval pre prevádzkovateľa v prípade,
ak musel vypracovať bezpečnostný projekt, ktorého náležitosti boli podrobne upravené vo
vyhláške. Nariadenie ani zákon č. 18/2018 Z. z. už nie sú tak striktné k dokumentom
popisujúcim prijaté bezpečnostné opatrenia po formálnej stránke, a je na prevádzkovateľovi,
ako sa vysporiada s formálnym popisom ním prijatých bezpečnostných opatrení, ktoré je ale
vždy na požiadanie úradu povinný doložiť, nakoľko mu takúto povinnosť stanovuje nariadenie
aj zákon č. 18/2018 Z. z. 13
Nariadenie aj zákon č. 18/2018 Z. z. ponímajú spracúvanie osobných údajov viac v rovine
popisu všeobecných noriem pre spracúvanie osobných údajov a už neupravujú tak konkrétne,
ako je spracúvanie osobných údajov vykonávané, preto napríklad v oboch textoch nie je
samostatne precizovaná úprava spracúvania osobných údajov kamerovými systémami, ako
tomu bolo v zákone č. 122/2013 Z. z. Bude preto potrebné, aby prevádzkovatelia tieto
spracovateľské operácie prehodnotili a právny základ pre monitorovanie nachádzali najčastejšie
v oprávnenom záujme alebo vo verejnom záujme, prípadne monitorovanie vykonávali, ak im to
ustanovuje osobitný zákon práve na základe tohto osobitného zákona.
Vyššie uvedené sú len základné črty toho, ako sa niektoré „zvyklosti“ pokiaľ ide o spracúvanie
osobných údajov od 25.5.2018 zmenia, je potrebné ich vnímať ako príležitosť na začatie
spracúvania osobných údajov „nanovo“ a využiť túto možnosť na „veľké upratovanie“
osobných údajov. Samozrejme, že táto zmena si vyžaduje podrobnú prácu a prípravu, ktorú sa
bude úrad do veľkej miery snažiť uľahčiť svojimi usmerneniami a zverejňovaním informácií na
svojom webovom sídle14.

13
14

Porovnaj § 19 zákona č. 122/2013 Z. z. a čl. 32 nariadenia.
Webové sídlo úradu, informácie k nariadeniu: https://dataprotection.gov.sk/uoou/sk/main-content/nariadenie-gdpr .

4

---

Zabezpečenie priebehu volieb a ochrana osobných údajov voličov
Úrad na ochranu osobných údajov Slovenskej republiky (ďalej len „úrad“)
s ohľadom na blížiace sa voľby do orgánov samosprávy obcí dáva do pozornosti
potrebu ochrany osobných údajov voličov.
Podmienky výkonu volebného práva a organizáciu volieb upravuje zákon
č. 180/2014 Z. z. o podmienkach výkonu volebného práva a o zmene a doplnení
niektorých zákonov (ďalej len ,,zákon č. 180/2014 Z. z.“). Tento zákon ukladá tiež
obciam celý rad povinností, k splneniu ktorých je nevyhnutné spracúvať osobné údaje.
Úvod
Prevádzkovateľ, v tomto prípade obec 1 , je povinná prijať opatrenia, aby
s osobnými údajmi na účely výkonu volebného práva a jeho zabezpečenia
zaobchádzala v súlade s Nariadením Európskeho parlamentu a Rady (EÚ) 2016/679
(ďalej len „Nariadenie“) a zákonom č. 18/2018 Z. z. o ochrane osobných údajov
a o zmene
a
doplnení
niektorých
zákonov
(ďalej
len
„zákon
č. 18/2018 Z. z.“). Obec je predovšetkým povinná identifikovať a popísať všetky
procesy v súvislosti s volebnou agendou, pri ktorých dochádza k spracúvaniu osobných
údajov dotknutých osôb a pri spracúvaní osobných údajov dodržiavať zásady:
 zákonnosť – prevádzkovateľ, na to aby mohol spracúvať osobné údaje
zákonne, musí disponovať primeraným právnym základom v súlade s čl. 6
ods. 1 Nariadenia/§ 13 ods. 1 zákona č. 18/2018 Z. z.,
 spravodlivosť a transparentnosť - najmä v zmysle plnenia informačnej
povinnosti vo vzťahu k dotknutým osobám, ktoré majú právo byť
informované o spracúvaní svojich osobných údajov,
 obmedzenie účelu – osobné údaje možno získať len na konkrétny, výslovne
uvedený a oprávnený účel a nesmú sa ďalej spracúvať spôsobom, ktorý nie
je zlučiteľný s týmto účelom,
 minimalizácia osobných údajov - prevádzkovateľ má povinnosť dôsledne
dodržiavať spracúvanie len tých osobných údajov, ktoré mu na účel výkonu
volebného práva umožňuje zákon č. 180/2014 Z. z. Je potrebné, aby obec
na písomnostiach a hárkoch spracúvala len osobné údaje podľa zákona
č. 180/2014, tiež je žiadúce, aby ten, kto vyhotovuje tlačivá pre výkon
volieb zabezpečil, aby sa zamedzilo svojvoľnému vpisovaniu osobných
údajov nad rámec zákona č. 180/2014 Z. z.; na neuvádzanie a nezískavanie
osobných údajov nad rámec zákona je vhodné poučiť v tomto smere aj
„oprávnené osoby“ zabezpečujúce priebeh volieb,

Prevádzkovateľom stáleho zoznamu voličov sú v kontexte § 9 ods. 1 zákona č. 180/2014 Z. z. obce.
„Stály zoznam voličov (ďalej len „stály zoznam“) zostavuje a vedie obec, v hlavnom meste Slovenskej
republiky Bratislave a v meste Košice mestská časť (ďalej len „obec“). Do stáleho zoznamu zapisuje
obec voličov, ktorí majú trvalý pobyt v obci. Volič môže byť zapísaný len v jednom stálom zozname.“
1







zásada správnosti – prevádzkovateľ je povinný spracúvať správne
a aktualizované osobné údaje. V tomto kontexte možno spomenúť najmä
povinnosť obce priebežne zisťovať skutočnosti, ktoré sú dôvodom
na zmenu v stálom zozname voličov,
minimalizácia uchovávania osobných údajov – prevádzkovateľ je
oprávnený uchovávať osobné údaje vo forme, ktorá umožňuje identifikáciu
dotknutých osôb len po dobu, ktorá je nevyhnutná na dosiahnutie účelu
spracúvania,
integrity a dôvernosti - náležité zabezpečenie osobných údajov.

1. Záznamy o spracovateľských činnostiach
Záznamy o spracovateľských činnostiach podľa čl. 30 Nariadenia/§ 37 zákona
č. 18/2018 Z. z. (vzor tu: https://dataprotection.gov.sk/uoou/node/484) je potrebné
aktualizovať o účel spracúvania osobných údajov, ktorým je zabezpečenie výkonu
a priebehu volieb, napríklad podľa nižšie uvedeného postupu2:
Účel spracúvania: Zabezpečenie priebehu volieb, agenda volieb, zabezpečenie agendy obce
podľa zákona č. 180/2014 Z. z.
Právny základ: zákon č. 180/2014 Z. z.; Uvedenie právneho základu je nepovinný údaj.
Kategórie dotknutých osôb: voliči, členovia miestnej a okrskovej volebnej komisie, kandidáti
Kategórie osobných údajov: bežné osobné údaje; obec môže fakultatívne doplniť túto kolónku
aj o uvedenie presného zoznamu osobných údajov.
Kategórie príjemcov: vyplní obec
Plánovaná lehota na výmaz: vyplní obec v súlade s osobitnými predpismi a registratúrnym
poriadkom
Bezpečnostné opatrenia: vyplní obec; napríklad postačí odkaz na dokumentáciu o prijatých
bezpečnostných opatreniach, prípadne sa podrobne opíšu jednotlivé organizačné a technické
opatrenia - volebná dokumentácia je uchovávaná v uzamknutých miestnostiach, prístup
k elektronickým dátovým súborom je zabezpečený heslami a v súlade s nastavenými
prístupovými právami, údaje sú sprístupnené len oprávneným osobám, ktoré konajú v súlade
s udelenými pokynmi prevádzkovateľa a ďalšie.
2. Informačná povinnosť
Obec musí byť predovšetkým pripravená plniť informačnú povinnosť voči
dotknutým osobám. V súvislosti s informačnou povinnosťou je potrebné uviesť, že
obce už musia mať, v súlade s čl. 13 alebo 14 Nariadenia/§ 19 alebo § 20 zákona č.
Platí len pre obce, ktoré daný účel spracúvania nemajú vo svojich záznamoch o spracovateľských
činnostiach už vymedzený.
2

18/2018 Z. z. splnenú komplexnú informačnú povinnosť, ktorú spravidla majú
zverejnenú na úradnej tabuli, prípadne na webovom sídle obce. Komplexná informačná
povinnosť znamená, že zahŕňa a informuje dotknuté osoby o každom účele spracúvania
osobných údajov, ktorý obec vykonáva, je teda potrebné vychádzať zo záznamov
o spracovateľských činnostiach, kde majú byť jednotlivé účely spracúvania definované
a priebežne aktualizované.
Odporúčame, aby napriek existencii komplexnej informačnej povinnosti, ktorá
by už mala zahŕňať aj účel zabezpečovania priebehu volieb, v súlade so zásadou
transparentnosti, obce prijali vhodné opatrenia s cieľom poskytnúť dotknutej osobe
všetky informácie uvedené v čl. 13 alebo 14 Nariadenia/§ 19 alebo § 20 zákona
č. 18/2018 Z. z., ktoré sa týkajú spracúvania osobných údajov na vymedzený účel,
ktorým je zabezpečenie priebehu volieb podľa zákona č. 180/2014 Z. z., a to
v stručnej, transparentnej, zrozumiteľnej a ľahko dostupnej forme, formulované jasne
a jednoducho, a to najmä v prípade informácií osobitne určeným starším osobám, ktoré
zaraďujeme do zraniteľnejšej kategórie dotknutých osôb. Obec sa tak ľahšie pripraví aj
na riešenie možnej situácie, ktorú predpokladá samotné Nariadenie/zákon č. 18/2018
Z. z., kedy dotknutá osoba požiada, aby sa jej informácie poskytli ústne. Cieľom teda
môže byť len vypracovanie ,,výňatku“ z komplexnej informačnej povinnosti, pričom
v rámci tohto dokumentu je možné následne uviesť odkaz, napríklad v znení - viac
informácií o spracúvaní osobných údajov sú dostupné na úradnej tabuli/webovom sídle
obce/na nástenke alebo osobne u zamestnanca kancelárie prvého kontaktu.
Ako napríklad môže táto informačná povinnosť vo vzťahu k voličom vyzerať?
Informácie pre voličov o spracúvaní osobných údajov
Prevádzkovateľ
Uvedie obec
Zodpovedná osoba - kontakt
Uvedie sa kontakt na zodpovednú osobu
Práva dotknutej osoby
právo na prístup k osobným údajom
áno
právo na opravu osobných údajov
áno
právo na vymazanie osobných údajov
nie
právo na obmedzenie spracúvania osobných údajov áno
právo na prenosnosť osobných údajov
nie
právo namietať spracúvanie osobných údajov
nie
právo podať návrh na začatie konania podľa § 100
zákona č. 18/2018 Z. z.
áno
Informácie o spracúvaných údajoch
účel spracúvania
zabezpečenie priebehu volieb

právny základ
doba uchovávania
príjemcovia
oprávnené záujmy
prenos do tretej krajiny

zákon č. 180/2014 Z. z. o podmienkach výkonu
volebného práva a o zmene a doplnení
niektorých zákonov
vyplní obec
vyplní obec
nie
nie

automatizované
individuálne
rozhodovanie vrátane profilovania nie
Poskytovanie osobných údajov, najmä vo vzťahu k povinnosti voliča preukazovať svoju
totožnosť občianskym preukazom alebo iným úradným dokladom, ktorý obsahuje
podobizeň voliča a všetky údaje uvedené o ňom v zozname voličov, je zákonnou
požiadavkou v súlade so zákonom č. 180/2014 Z. z. o podmienkach výkonu volebného
práva a o zmene a doplnení niektorých zákonov.
Je tiež potrebné poukázať na to, že prevádzkovateľ preukazuje len splnenie
svojej povinnosti informovať dotknutú osobu v zmysle čl. 13 alebo 14 Nariadenia/§ 19
alebo 20 zákona č. 18/2018 Z. z. a nie aj to, či dotknutá osoba sa skutočne oboznámila
s obsahom informačnej povinnosti jej prečítaním, t. j. nie je povinnosť, aby napríklad
dokument, ktorým si prevádzkovateľ plní informačnú povinnosť, bol aj samotnou
dotknutou osobou podpísaný, alebo by bolo jeho podpísanie dokonca vyžadované.
Nemenej dôležité a potrebné je vysporiadať sa aj s poskytnutím informácií v jazyku
národnostnej menšiny/ vo forme určenej pre nevidiacich a slabozrakých v obciach
podľa osobitného predpisu.
Obec nesmie opomenúť, že je povinná splniť si informačnú povinnosť podľa
čl. 13 alebo 14 Nariadenia/§ 19 alebo 20 zákona č. 18/2018 Z. z. aj interne, a to vo
vzťahu k členom miestnej a okrskovej volebnej komisie, ktorých osobné údaje
spracúva, ako aj vo vzťahu k jednotlivým kandidátom na poslancov obecného
zastupiteľstva a na starostu, kde účel spracúvania je odlišný od vyššie uvedenej
situácie, týmto účelom spracúvania je registrácia kandidátov pre voľby do obecného
zastupiteľstva alebo pre voľby starostu obce. Ako spôsob plnenia tejto formy
informačnej povinnosti prichádza do úvahy aj plnenie informačnej povinnosti ústnou
formou, prípadne vo forme samostatného dokumentu. V prípade, ak osobné údaje
neboli získané priamo od kandidáta ako dotknutej osoby (čl. 14 Nariadenia/§ 20 zákona
č. 18/2018 Z. z.) dávame do pozornosti výnimky z informačnej povinnosti podľa
ods. 5 predmetného ustanovenia.
Akým spôsobom si prevádzkovateľ môže plniť informačnú povinnosť vo vzťahu
k voličom?
Je viacero možností, predovšetkým je potrebné, aby prevádzkovatelia mysleli
aj na primeranosť a vhodnosť jednotlivých opatrení, a to napríklad aj z pohľadu
administratívnej náročnosti. Ako príklad uvádzame zverejnenie informácií na nástenke

vo volebnej miestnosti, na webovom sídle obce, rozmiestnenie informačných tabúl,
prípadne možnosť splnenia informačnej povinnosti súčasne so zverejnením informácií
o podmienkach práva voliť a práva byť volený na úradnej tabuli obce a na webovom
sídle obce, ak ho má zriadené, podľa § 21 ods. 1 zákona č. 180/2014 Z. z. alebo súčasne
s doručením oznámenia podľa § 21 ods. 3 zákona č. 180/2014 Z. z, ktoré sú určené do
každej domácnosti, a v ktorom obec uvádza čas konania volieb, volebný okrsok,
volebnú miestnosť, stručný spôsob úpravy hlasovacieho lístka a povinnosť voliča
preukázať sa pred hlasovaním preukazom totožnosti.
3. Bezpečnostné opatrenia
V spojení s čl. 25 a čl. 32 Nariadenia/§ 32 a § 39 zákona č. 18/2018 Z. z. je
prevádzkovateľ povinný posudzovať riziká pri spracúvaní osobných údajov
a s ohľadom na závažnosť možného zásahu do práv a slobôd dotknutých osôb prijať
primerané bezpečnostné opatrenia, ktorými rozumieme opatrenia technické
a organizačné.
Súčasťou bezpečnostných opatrení je predovšetkým zabezpečenie povinnosti,
aby každá osoba, ktorá koná na základe poverenia prevádzkovateľa alebo
sprostredkovateľa a má prístup k osobným údajom ich spracúvala len na základe
pokynov prevádzkovateľa (poučovacia povinnosť v kontexte čl. 32 ods. 4 Nariadenia
a čl. 29 Nariadenia/§ 39 ods. 4 zákona č. 18/2018 Z. z. a § 36 zákona č. 18/2018 Z. z.),
alebo v súlade s osobitným predpisom alebo medzinárodnou zmluvou, ktorou je
Slovenská republika viazaná. V praxi sa poverením môže rozumieť aj poverenie na
vykonanie úkonu alebo obdobný dokument, ktorého súčasťou prípadne prílohou môžu
byť zároveň pokyny k spracúvaniu osobných údajov.
Podľa § 11 ods. 4 zákona č. 180/2018 Z. z. každý, kto je oprávnený
oboznamovať sa s údajmi v zozname voličov, je povinný zachovávať o nich
mlčanlivosť. Túto povinnosť reflektuje aj zákon č. 18/2018 Z. z. v § 79, ktorý ukladá
prevádzkovateľovi a sprostredkovateľovi povinnosť zaviazať mlčanlivosťou
o osobných údajoch fyzické osoby, ktoré prídu do styku s osobnými údajmi
u prevádzkovateľa alebo sprostredkovateľa. V prípade, ak sú vo volebnej miestnosti
prítomné okrem členov okrskovej volebnej komisie, jej zapisovateľa a ďalších
poverených osôb aj iné osoby, ktoré prejavili záujem o pozorovanie priebehu volieb a
sčítania hlasov musí byť zabezpečené, aby tieto osoby najmä nemohli nahliadať do
zoznamu voličov, prípadne si z neho robili výpisy, odpisy, fotografické záznamy alebo
videozáznamy.
V súvislosti s plnením povinností podľa § 24 ods. 2 zákona č. 180/2014 Z. z.,
konkrétne s povinnosťou voliča vlastnoručne podpísať prevzatie hlasovacieho lístka
a obálky v zozname voličov bude potrebné, aby jednotliví členovia okrskových
volebných komisií pri tomto úkone postupovali tak, aby nedošlo k neoprávnenému
sprístupneniu osobných údajov o iných voličoch, ktorých osobné údaje sa nachádzajú
na rovnakej strane príslušného zoznamu voličov. Uvedené je možné dosiahnuť

napríklad preložením čistých papierov na osobné údaje iných voličov, nachádzajúce sa
na zozname voličov, ktoré umožnia príslušnému voličovi pri podpise vidieť iba jeho
osobné údaje. V prípade hlasovania mimo volebnej miestnosti vyslaní členovia
okrskovej volebnej komisie vykonávajú pri podpise voliča rovnaké opatrenia na
ochranu osobných údajov ostatných voličov zapísaných v zozname voličov
Úrad sa v rámci svojej činnosti stretol aj s podnetmi občanov, ktorí namietali
nedodržiavanie diskrétnej zóny. Situáciu možno riešiť napríklad označením diskrétnej
zóny vyznačením jej obrysov na podlahu, prípadne korigovaním zo strany členov
volebnej komisie, aby voliči prichádzali do volebnej miestnosti priebežne a k prevzatiu
hlasovacích lístkov dochádzalo postupne a bola tak zabezpečená dôvernosť údajov
voličov.
4. Vybrané aplikačné problémy pri zabezpečovaní priebehu volieb
Zmenilo sa niečo na spracúvaní rodného čísla v podmienkach novej právnej
úpravy ochrany osobných údajov?
Rodné číslo už nie je osobitnou kategóriou osobných údajov (nie je včlenené
do čl. 9 Nariadenia/§ 16 zákona č. 18/2018 Z. z.); úprava spracúvania rodného čísla je
vymedzená v § 78 ods. 4 zákona č. 18/2018 Z. z. „Pri spracúvaní osobných údajov
možno využiť na účely identifikovania fyzickej osoby všeobecne použiteľný identifikátor
podľa osobitného predpisu22) len vtedy, ak jeho využitie je nevyhnutné na dosiahnutie
daného účelu spracúvania. Súhlas so spracúvaním všeobecne použiteľného
identifikátora musí byť výslovný a nesmie ho vylučovať osobitný predpis, ak ide o jeho
spracúvanie na právnom základe súhlasu dotknutej osoby. Zverejňovať všeobecne
použiteľný identifikátor sa zakazuje; to neplatí, ak všeobecne použiteľný identifikátor
zverejní sama dotknutá osoba.“. Zverejňovať všeobecne použiteľný identifikátor sa
naďalej zakazuje a ani súhlas dotknutej osoby tento zákaz zverejnenia rodného čísla
nemôže prelomiť.
Na to, aby prevádzkovateľ mohol zákonným spôsobom spracúvať osobné údaje
dotknutých osôb musí mať tzv. zákonné oprávnenie resp. relevantný právny základ.
V tomto prípade spracúvanie rodného čísla sa uskutočňuje na právnom základe, ktorým
je osobitný zákon. Podľa § 9 ods. 3 zákona č. 180/2014 Z. z. o voličovi sa v stálom
zozname uvádzajú tieto údaje: a) meno a priezvisko, b) rodné číslo, ak ide o cudzinca,
dátum narodenia, pokiaľ rodné číslo nemá pridelené, c) štátna príslušnosť, d) názov
obce, názov ulice, ak sa obec člení na ulice, súpisné číslo a orientačné číslo domu
trvalého pobytu.
Získavanie súhlasu dotknutej osoby so spracúvaním jej osobných údajov je
v takýchto prípadoch nadbytočné a pre dotknutú osobu zmätočné, nakoľko
prevádzkovateľ pre predmetné spracúvanie disponuje relevantným právnym základom
v súlade s čl. 6 ods. 1 písm. c) Nariadenia/§ 13 ods. 1 písm. c) zákona č. 18/2018 Z. z.,
v nadväznosti na zákon č. 180/2014 Z. z.

Členom volebnej komisie sú sprístupnené moje osobné údaje, mám sa ako volič
obávať, že by mohli byť zneužité?
Podľa § 11 zákona č. 180/2014 Z. z. zoznam voličov pre jednotlivé volebné
okrsky vyhotovuje obec zo stáleho zoznamu. Tento zoznam voličov odovzdá obec
okrskovej volebnej komisii najneskôr hodinu pred začatím hlasovania a každý, kto je
oprávnený oboznamovať sa s údajmi v zozname voličov, je povinný zachovávať o nich
mlčanlivosť a spracúva ich len v súlade s pokynmi (poučením) prevádzkovateľa.
Spracúvanie osobných údajov voličov, vrátane rodného čísla na účely výkonu
volebného práva a v súvislosti s jeho sprístupnením členom volebnej komisii nie je
v rozpore s Nariadením/zákonom č. 18/2018 Z. z. Každý prevádzkovateľ, v tomto
prípade obec, však zodpovedá za bezpečnosť osobných údajov a je povinný dodržiavať
bezpečnostné opatrenia pre zabezpečenie ochrany osobných údajov.
Čo ak kandidátna listina nezávislého kandidáta alebo kandidátna listina
politickej strany obsahuje osobné údaje, ktoré nie je miestna volebná komisia
oprávnená v zmysle taxatívne vymedzeného zoznamu osobných údajov v zákone
č. 180/2014 Z. z. spracúvať?
Zákon č. 180/2014 Z. z. vymedzuje určitú situáciu, pri ktorej dochádza
k spracúvaniu osobných údajov a zároveň určuje zoznam osobných údajov, ktoré je
prevádzkovateľ povinný spracúvať, môže ich spracúvať len v tomto rozsahu, ktorý pre
neho ustanovuje všeobecne záväzný právny predpis a nie je vhodné si rozširovať
zoznam osobných údajov nad rámec, ktorý ustanovuje osobitný zákon.
V prvom rade by prevádzkovateľ mal zabezpečiť, aby k poskytnutiu osobných
údajov nad rámec zoznamu osobných údajov vymedzených v zákone č. 180/2014 Z. z.
nedochádzalo, napríklad vytvorením jednotných kandidátnych listín, ktoré by
neumožňovali, aby dotknuté osoby poskytli nepovinné údaje/vpisovali údaje nad rámec
tých, stanovených zákonom, tzv. dávanie osobných údajov „pre istotu“.
V prípade získania osobných údajov, ktoré neustanovuje zákon
č. 180/2014 Z. z. pre účel zabezpečenia priebehu volieb, prevádzkovateľ by musel pre
ďalšie spracúvanie disponovať relevantným právnym základom v súlade s čl. 6 ods. 1
Nariadenia/§ 13 ods. 1 zákona č. 18/2018 Z. z., napríklad súhlasom dotknutej osoby.
Ako vhodné riešenie sa javí výmaz tej časti kandidátnej listiny, ktorá nad rámec zákona
obsahuje ,,nepotrebné“ osobné údaje, nepotrebné pre daný účel spracúvania. Tento
prístup je vhodný aj z hľadiska dodržiavania jednej zo základných zásad spracúvania,
a to zásady minimalizácie údajov.
Ak registrový orgán dostane na registráciu kandidátnu listinu, ktorej súčasťou
je aj zoznam voličov na podporu kandidáta vo voľbách, v ktorom sa nachádzajú údaje
nad rámec požiadaviek osobitného zákona, ako má s takýmito údajmi naložiť?
Situácia je obdobná ako v predchádzajúcom prípade. V predmetnej podpisovej
listine každý volič uvedie meno a priezvisko, dátum narodenia, trvalý pobyt, ktorým sa
rozumie názov obce, názov ulice, ak sa obec člení na ulice a číslo domu. Na každom

hárku podpisovej listiny sa uvedie meno, priezvisko, titul, dátum narodenia a adresa
trvalého pobytu kandidáta. Prevádzkovateľ, v tomto prípade je ním kandidát
na poslanca, resp. starostu obce, ktorý spracúva osobné údaje za účelom získania
potrebného počtu podpisov voličov podporujúcich jeho kandidatúru, je viazaný týmto
zoznamom osobných údajov, ktorý vymedzuje zákon č. 180/2014 Z. z. Nad rámec takto
vymedzeného môže získavať ďalšie osobné údaje, napríklad telefónne číslo, e-mailová
adresa, len ak pre takýto účel disponuje primeraným právnym základom, ktorým sa javí
súhlas dotknutej osoby. V zmysle novej právnej úpravy ochrany osobných údajov je
potrebné uviesť, že inštitút súhlasu je prísne formalizovaný. Súhlas musí byť slobodne
udelený, konkrétny, jednoznačný a informovaný, s čím súvisí predovšetkým povinnosť
informovať dotknutú osobu o práve odvolať súhlas so spracúvaním osobných údajov.
Je potrebné upovedomiť tých, ktorí budú petíciu šíriť medzi verejnosť, aby dotknuté
osoby upozornili na poskytovanie údajov len v rozsahu stanovenom zákonom.

---

ÚRAD NA OCHRANU OSOBNÝCH ÚDAJOV SLOVENSKEJ REPUBLIKY
Hraničná 12, 820 07 Bratislava 27
_________________________________________________________________________________________________________________

č. 00204/2018-Op-1

Metodické usmernenie č. 1/2018
Inštitút zodpovednej osoby v podmienkach obcí a miest

Podľa § 81 ods. 2 písm. d) zákona č. 18/2018 Z. z. Úrad na ochranu osobných údajov
Slovenskej republiky (ďalej len „úrad“) vydáva toto metodické usmernenie.

ÚVOD
Inštitút zodpovednej osoby v podmienkach Slovenskej republiky nie je novým
inštitútom. V právnej úprave platnej a účinnej do 24.05.2018 je poverenie zodpovednej osoby
dobrovoľné. Podľa novej právnej úpravy, ktorá sa začne uplatňovať odo dňa 25.05.2018, bude
pre obce a mestá povinnosťou poverenie zodpovednej osoby výkonom dohľadu nad ochranou
osobných údajov. Dôvodom na vydanie tohto metodického usmernenia sú zmeny, ktoré
Nariadenie (EÚ) 2016/679 a zákon č. 18/2018 Z. z. (ďalej len „GDPR“ a „zákon“) prinášajú
a ktoré sa dotknú aj obcí a miest. Toto metodické usmernenie sa venuje najmä otázkam ako
organizačne zabezpečiť plnenie povinností súvisiacich s určením zodpovednej osoby
v podmienkach obcí a miest.
1 PRÁVNA ÚPRAVA
Obce a mestá je potrebné chápať ako orgán verejnej moci v zmysle čl. 37 ods. 1 písm.
a) GDPR resp. § 44 ods. 1 písm. a) zákona.
Podmienky určenia zodpovednej osoby ako aj jej úlohy a povinnosti obce/mesta vo
vzťahu k zodpovednej osobe ustanovuje čl. 37 – čl. 39 GDPR resp. § 44 - § 46 zákona.
1.1 PODMIENKY, KTORÉ MUSÍ ZODPOVEDNÁ OSOBA SPĹŇAŤ
Zodpovedná osoba musí v prvom rade disponovať odbornými kvalitami. Pod týmito
možno rozumieť napríklad:
- dostatočné vedomosti a prax v oblasti ochrany osobných údajov,
- odborná znalosť práva – najmä v GDPR, zákona a ďalších predpisov súvisiacich s
ochranou osobných údajov,
- vedomosti o fungovaní verejnej správy ako takej,
- praktická znalosť organizácie, chodu a vnútorných predpisov danej obce/mesta,

-

-

dobrá znalosť spracovateľských činností, vykonávaných spracovateľských operácií
ako aj systémov, aplikácií, prostriedkov spracúvania a potrieb obce/mesta
týkajúcich sa zabezpečenia ochrany osobných údajov,
spôsobilosť plniť úlohy zodpovednej osoby, najmä poskytovanie poradenstva,
vrátane poradenstva pri posúdení vplyvu, monitorovanie súladu mesta/obce
s nariadením, riadenie rizík.

Úroveň odborných znalostí nie je presne vymedzená, mala by byť úmerná citlivosti,
zložitosti a množstvu údajov, ktoré obec/mesto spracúva.
Obec/mesto zodpovedá za to, že poverená zodpovedná osoba vyššie uvedené
predpoklady spĺňa a tieto možno preukázať napríklad:
- dokladom o najvyššom dosiahnutom vzdelaní s ohľadom na odbornosť, zameranie,
- rôznymi certifikátmi alebo potvrdeniami o absolvovaní kurzov alebo školení,
- dokumentami preukazujúcimi prax tejto osoby v oblasti ochrany osobných údajov
(napr. odporúčanie od predchádzajúceho zamestnávateľa, ...).
1.2 POSTAVENIE A ÚLOHY ZODPOVEDNEJ OSOBY
Zodpovedná osoba má v kontexte novej právnej úpravy postavenie:
- pomocníka a konzultanta v systéme ochrany osobných údajov,
- kontaktnej osoby pre úrad a dotknuté osoby, ktorých osobné údaje sa spracúvajú
(napr. obyvatelia obce).
Na to, aby mohla mať toto postavenie, je potrebné, aby bola skutočne dostupná - musí
byť v prípade potreby reálne zastihnuteľná tak pre obec/mesto ako aj pre dotknuté osoby a úrad.
Ak zodpovedná osoba vykonáva popri úlohách v súvislosti s ochranou osobných údajov aj inú
agendu, musí sa zabezpečiť, aby všetku svoju agendu aj reálne „stíhala“ vykonávať.
Medzi minimum úloh zodpovednej osoby podľa novej právnej úpravy patria najmä 1:
 monitorovanie dodržiavania GDPR a zákona – pomáha obci/mestu dodržiavať súlad,
preto na tento účel zbiera informácie na určenie spracovateľských činností obce/mesta,
analyzuje a overuje ich súlad a poskytuje poradenstvo a odporúčania,
 poskytnutie poradenstva na požiadanie, ak ide o posúdenie vplyvu na ochranu
údajov,
 spolupráca s úradom,
 ďalšie úlohy – napr. vedenie záznamov o spracovateľských činnostiach, ktoré
zodpovednej osobe uľahčujú monitorovanie súladu s GDPR resp. zákonom.
Ďalšie úlohy a povinnosti, ktorými obec/mesto zodpovednú osobu poverí nesmú viesť
ku konfliktu záujmov. V praxi to znamená, že zodpovedná osoba nesmie v obci/meste
zastávať pozíciu, z ktorej by určovala účely a prostriedky spracúvania osobných údajov, ako

K podrobnejšiemu popisu jednotlivých úloh zodpovednej osoby odporúčame pozrieť Usmernenie WP 29
týkajúce sa zodpovedných osôb, ktoré úrad zverejnil na svojom webovom sídle aj v slovenčine tu:
https://www.dataprotection.gov.sk/uoou/sites/default/files/usmernenia_tykajuce_sa_zodpovednych_osob.pdf
1

2

napr. funkcia starostu/primátora, vicestarostu/viceprimátora alebo aj ďalšie, ak je naplnená
podmienka rozhodovania o účeloch a prostriedkoch spracúvania osobných údajov (účel
a prostriedky spracúvania určuje prevádzkovateľ, resp. osoba oprávnená konať v mene
prevádzkovateľa). Na účel vyhnutia sa konfliktu záujmov úrad odporúča určiť v interných
predpisoch obce/mesta pozície, ktoré sú nezlučiteľné s funkciou zodpovednej osoby.
Obec/mesto musí zabezpečiť nezávislé vykonávanie úloh zodpovednou osobou. Toto
možno zabezpečiť napríklad tak, že:
- zodpovedná osoba nebude dostávať žiadne pokyny
 akým spôsobom má svoje úlohy podľa GDPR resp. zákona vykonávať,
 aký výsledok má byť dosiahnutý pri monitorovaní súladu,
 ako vyriešiť sťažnosť dotknutej osoby alebo
 ako sa radiť s úradom v otázkach ochrany osobných údajov a pod.
 zodpovedná osoba nesmie byť prevádzkovateľom odvolaná ani inak postihovaná za
výkon úloh podľa GDPR resp. zákona,
 zodpovedná osoba bude všetky správy, informácie a návrhy súvisiace s plnením svojich
úloh poskytovať priamo osobe oprávnenej konať v mene prevádzkovateľa (spravidla
primátor, starosta).
Úrad odporúča zadokumentovať každé stanovisko prevádzkovateľa, ktorým sa odkloní
od odporúčaní zodpovednej osoby a tento odklon odôvodniť, nakoľko zodpovednosť za súlad
nesie prevádzkovateľ.
Zodpovedná osoba by mala mať priamu oznamovaciu povinnosť voči
starostovi/primátorovi, aby ho tak mohla informovať o akýchkoľvek zisteniach
a odporúčaniach v súvislosti s ochranou osobných údajov. Uvedené je potrebné zabezpečiť bez
ohľadu na to, či je zodpovednou osobou zamestnanec obce/mesta alebo externý subjekt.
Úrad zdôrazňuje, že určením zodpovednej osoby sa obec/mesto nezbavuje svojej
zodpovednosti za spracúvanie osobných údajov v súlade s právnou úpravou. Ak
prevádzkovateľ poverí zodpovednú osobu, ktorá nie je dostatočne odborne zdatná, nepreveril
si jej odborné znalosti pred jej poverením, za prípadne zlyhanie pri plnení úloh (chybné
stanovisko, nesprávne odporúčanie napr. pri posúdení vplyvu), nesie zodpovednosť
prevádzkovateľ (obec/mesto) v plnej miere, keďže povinnosťou bolo dbať o odbornú zdatnosť
(zásada zodpovednosti prevádzkovateľa); zodpovedná osoba teda osobne nezodpovedá za
prípadný nesúlad, zodpovednosť za porušenie GDPR a zákona nesie prevádzkovateľ, avšak
tento si môže voči zodpovednej osobe nárokovať škodu, ktorú mu spôsobila, a to v rámci
pracovnoprávnych alebo obdobných vzťahov resp. na základe zmluvy, ktorú má s touto
zodpovednou osobou uzatvorenú, ak ide o externý subjekt.
1.3 POVINNOSTI OBCÍ A MIEST VO VZŤAHU K ZODPOVEDNEJ OSOBE
Obec/mesto musí zabezpečiť:

3

a) zapojenie zodpovednej osoby riadnym spôsobom a včas do všetkého, čo súvisí
s ochranou osobných údajov, napríklad:
 zabezpečením prítomnosti zodpovednej osoby v prípadoch, keď sa prijímajú
rozhodnutia s dosahom na ochranu osobných údajov tak, aby poskytla náležité
poradenstvo (obec/mesto by malo prípadný odklon od stanoviska zodpovednej osoby
doložiť dôvodmi),
 pri bezodkladnej konzultácii v prípade narušenia ochrany osobných údajov a pod.
b) podporu zodpovednej osoby pri vykonávaní jej úloh podľa GDPR resp. zákona,
napríklad formou:
 poskytovania zdrojov – financie, priestory, zariadenie alebo vybavenie (napr. počítač)
a dostatok času, priestoru, aby mohla riadne a včas vykonať svoje úlohy; vo väčších
obciach/mestách aj personál, ak je to potrebné na vytvorenie tímu okolo zodpovednej
osoby a upraviť štruktúru a úlohy jednotlivých členov tímu,
 poskytovania prístupu k osobným údajom – aby mohla monitorovať súlad s GDPR
a zákonom,
 priebežnej odbornej prípravy zodpovednej osoby - neustále zvyšovať úroveň jej
odborných znalostí v danej oblasti formou jej účasti na školeniach, kurzoch alebo
seminároch, a to aj z dôvodu, že zodpovedná osoba následne preškoľuje aj
zamestnancov obce/mesta ktorí pracujú s osobnými údajmi a pod.
c)

zverejnenie kontaktných údajov zodpovednej osoby – na internetovej stránke (ak je
zriadená) a úradnej tabuli, prípadne aj v obecných/mestských novinách a pod.
 takýmto údajom môže byť e-mailová adresa alebo telefónne číslo, na ktorých je
zodpovedná osoba zastihnuteľná. E-mailová adresa môže byť napr. vo forme
zodpovednaosoba@názovobce/mesta.sk, teda nie je nevyhnutné, aby sa uvádzalo meno
a priezvisko zodpovednej osoby; pri telefónnom čísle môže ísť o služobný mobil alebo
o linku zriadenú na tento účel. Kontaktným údajom môže byť tiež korešpondenčná
adresa napr. obecného/mestského úradu (alebo právnickej osoby, ktorá je zodpovednou
osobou), ak tu má zodpovedná osoba kanceláriu, prípadne aj číslo jej dverí a pod.

d) oznámenie kontaktných údajov zodpovednej osoby úradu - úrad na tento účel zverejní
na svojom webovom sídle formulár pre oznamovanie predmetných údajov.
2 KTO MÔŽE BYŤ ZODPOVEDNOU OSOBOU A AKO JU MOŽNO URČIŤ
Zodpovednou osobou môže byť fyzická osoba ako aj právnická osoba. Úrad odporúča
v prípade určenia právnickej osoby ako zodpovednej osoby v zmluve uzavretej medzi
obcou/mestom a takouto právnickou osobou určiť menovite konkrétnu fyzickú osobu, ktorá
bude funkciu zodpovednej osoby fakticky vykonávať a bude zastihnuteľná pre obec/mesto ako
aj pre úrad a dotknuté osoby.

4

Zodpovednou osobou môže byť zamestnanec obce/mesta alebo externe spolupracujúca
osoba. Jedna obec/mesto môže mať aj viacero zodpovedných osôb, napr. zodpovednú osobu
pre IT, zodpovednú osobu pre personalistiku a pod., každá však zodpovedá samostatne
a rovnako za výkon svojich úloh v danej oblasti. Takisto môže nastať situácia, že viacero
obcí/miest zdieľa jednu zodpovednú osobu.
Funkciu zodpovednej osoby môže vykonávať aj poslanec obecného/mestského
zastupiteľstva, avšak nie z titulu svojej funkcie člena zastupiteľstva. Nakoľko funkcia poslanca
obecného/mestského zastupiteľstva je podľa § 11 ods. 2 písm. b) zákona o obecnom zriadení
nezlučiteľná s funkciou zamestnanca obce/mesta, v ktorej bol zvolený, by zodpovednou osobou
mohol byť v takejto obci/meste len na základe zmluvy o poskytovaní služby.
V podmienkach obcí/miest rozlišujeme niekoľko spôsobov určenia zodpovednej osoby:
a) zamestnanec
- na základe pracovnej zmluvy
 odporúčame uzatvárať na dobu neurčitú, nakoľko zodpovedná osoba má poznať
vnútorný chod a organizáciu obce/mesta detailne (klauzula o skúšobnej dobe tým
nie je dotknutá),
 musí obsahovať klauzulu o mlčanlivosti o osobných údajoch,
 ak výkon funkcie zodpovednej osoby nie je jediná agenda osoby je vhodné
podpísať so zamestnancom vyhlásenie, že u zamestnanca nedochádza ku
konfliktu záujmov,
- funkcia zodpovednej osoby môže byť jediná činnosť, ktorú vykonáva, alebo môže mať
na starosti aj ďalšiu agendu, ktorá nesúvisí s ochranou osobných údajov (v takom
prípade je potrebné zabezpečiť, aby nedošlo ku konfliktu záujmov),
- funkciu zodpovednej osoby musí vykonávať nezávisle bez akýchkoľvek pokynov
svojho nadriadeného či priamo starostu/primátora,
- všetky svoje zistenia týkajúce sa ochrany osobných údajov referuje priamo
starostovi/primátorovi a nie svojmu vedúcemu v rámci odboru alebo oddelenia, do
ktorého je pracovne zaradený, ak vykonáva aj inú agendu,
- odmena za výkon práce zodpovednej osoby podľa Zákonníka práce, zákona č. 553/2003
Z. z. o odmeňovaní niektorých zamestnancov pri výkone práce vo verejnom záujme
prípadne iných predpisov,
- nemožno postihovať v oblasti odmeňovania alebo akýmkoľvek iným spôsobom za
nezávislý výkon jeho povinností podľa GDPR a zákona.
- zastupovanie v prípade absencie
 krátkodobá absencia - postupovať rovnako ako v prípade zastúpenia akéhokoľvek
iného zamestnanca, v zásade nie je nutné podniknúť žiadne ďalšie kroky,
 dlhodobá absencia - obec/mesto by mali ustanoviť „náhradnú“ zodpovednú osobu
(napr. dočasne poverí iného zamestnanca alebo dočasne ustanoví externú
zodpovednú osobu – aj takéto „dočasné“ zodpovedné osoby musia spĺňať všetky
vyššie uvedené podmienky na výkon tejto funkcie).

5

b) externe spolupracujúca osoba
- je v inom ako pracovnoprávnom vzťahu s obcou/mestom,
- môže byť fyzická osoba alebo právnická osoba, ktorá uzatvára s obcou/mestom zmluvu
o poskytovaní služby, ktorá by mala obsahovať najmä:
 označenie osoby alebo osôb, ktoré budú úlohy zodpovednej osoby vykonávať,
 v prípade viacerých osôb, označenie jednej konkrétnej osoby, ktorá bude hlavnou
kontaktnou osobou pre dotknuté osoby a úrad,
 uvedenie jednotlivých úloh, ktoré má zodpovedná osoba vykonávať,
 dohodu predstavujúcu záruky nezávislosti výkonu funkcie zodpovednej osoby,
ako napríklad povinnosť zodpovednej osoby oznámiť konflikt záujmov, taxatívny
výpočet dôvodov, pre ktoré možno zmluvu vypovedať a zodpovednú osobu
odvolať (môže ísť o dlhodobé neplnenie úloh, strata schopnosti vykonávať
jednotlivé povinnosti)
- dôvody nesmú obsahovať skrytú sankciu za nezávislý výkon funkcie
zodpovednej osoby a nesmú zakladať priestor pre ľubovoľné rozviazanie
spolupráce so zodpovednou osobou zo strany obce/mesta,
 klauzula o mlčanlivosť o osobných údajoch a o bezpečnostných opatreniach
obce/mesta,
- zmluvu odporúčame uzatvárať na dobu neurčitú, nakoľko zodpovedná osoba má poznať
vnútorný chod a organizáciu obce/mesta detailne,
- podmienky odmeňovania a výška odmeny - záležitosť dohody obce/mesta
a zodpovednej osoby,
- zastupovanie v prípade absencie – zodpovedná osoba by mala prijať príslušné opatrenia
na to, aby jednotlivé úlohy boli vykonávané kontinuálne (napríklad určiť si lehoty
v akých majú byť jednotlivé úlohy vykonané pod hrozbou sankcie).
c)

spoločná zodpovedná osoba
- GDPR ani zákon nevylučujú možnosť pre viacero obcí/miest určiť jednu zodpovednú
osobu,
- spoločná zodpovedná osoba musí plniť svoje úlohy efektívne vo vzťahu ku všetkým
spolupracujúcim obciam/mestám,
- spôsoby určenia spoločnej zodpovednej osoby:
 zodpovedná osoba okresného/krajského mesta – zodpovedná osoba
okresného/krajského mesta by vykonávala túto funkciu aj v menších
obciach/mestách, ktoré patria do jej obvodu,
 zmluva uzavretá medzi obcou/mestom a zodpovednou osobou – viaceré
obce/mestá by samostatne uzavreli zmluvy s 1 zodpovednou osobou,
 zmluva uzavretá medzi obcami/mestami – ide o zmluvu na účel uskutočnenia
konkrétnej úlohy alebo činnosti a jej podstatou je, že jedna obec/mesto poskytne
svoju zodpovednú osobu druhej obci/mestu (môže ísť napr. o prípady susediacich
obcí/miest, alebo tiež o prípady, kedy je potrebné zabezpečiť kontinuitu plnenia

6



úloh zodpovednej osoby z dôvodu jej dlhodobej absencie a dočasne túto nahradiť
ďalšou zodpovednou osobou),
zmluva uzavretá medzi združením obcí/miest a zodpovednou osobou – podľa §
20 ods. 1 zákona o obecnom zriadení môžu obce (mestá) spolupracovať na základe
zmluvy uzavretej na účel uskutočnenia konkrétnej úlohy alebo činnosti, na základe
zmluvy o zriadení združenia obcí (miest), zriadením alebo založením právnickej
osoby podľa osobitného zákona. Po vytvorení združenia môže toto združenie
uzatvoriť zmluvu s konkrétnou zodpovednou osobou, ktorá by vykonávala funkciu
zodpovednej osoby pre obce/mestá, ktoré združenie vytvorili.

3 SANKCIE ZA PORUŠENIE POVINNOSTI URČIŤ ZODPOVEDNÚ OSOBU
Za porušenie povinnosti určiť zodpovednú osobu ako aj ďalších povinností súvisiacich
s inštitútom zodpovednej osoby hrozí obciam resp. mestám podľa čl. 84 ods. 4 písm. a) GDPR
(§ 104 ods. 1 písm. a) zákona) uloženie pokuty až do výšky 10 000 000 EUR, a to v závislosti
od okolností každého jednotlivého prípadu a po náležitom zohľadnení ďalších skutočností.2
ZÁVER
Určenie zodpovednej osoby je povinnosťou obce/mesta vyplývajúcou priamo z GDPR
a zákona. Takéto určenie by však nemalo byť len formálne, ale zodpovedná osoba skutočne
musí spĺňať všetky podmienky uvedené v GDPR resp. zákone a musí svoje úlohy aj reálne
vykonávať. Za týmto účelom je obec/mesto povinné zodpovednej osobe umožniť vykonávanie
týchto úloh a nesmie jej v tom brániť alebo akýmkoľvek iným spôsobom mariť jej činnosť.
Za plnenie jednotlivých úloh obec/mesto nesmú zodpovednú osobu žiadnym spôsobom
sankcionovať. Existencia zodpovednej osoby má zabezpečiť, aby boli postupy obcí/miest pri
spracúvaní osobných údajov súladné s GDPR a zákonom a má mu napomôcť pri plnení jeho
jednotlivých povinností.
V Bratislave, dňa 20. marca 2018

Soňa Pőtheová
predsedníčka úradu

2

Pozri čl. 83 ods. 2 nariadenia resp. § 106 ods. 1 zákona

7

---

NÁSTUP NOVEJ LEGISLATÍVY V OBLASTI
OCHRANY OSOBNÝCH ÚDAJOV
KRÁTKY SPRIEVODCA PRE MESTÁ A OBCE

Odo dňa 25.5. 2018 sa začne v praxi uplatňovať NARIADENIE EURÓPSKEHO
PARLAMENTU A RADY (EÚ) 2016/679 z 27. apríla 2016 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje smernica
95/46/ES (všeobecné nariadenie o ochrane údajov) (ďalej len „nariadenie“)1 a zákon č. 18/2018
Z. z. o ochrane osobných údajov a o zmene a doplnení niektorých zákonov (ďalej len „zákon“
alebo „zákon č. 18/2018 Z. z.“)2.
Ako sa prakticky vysporiadať s nástupom tejto legislatívy?
Na čo sa zamerať v prostredí miest a obcí?
Čo skontrolovať?
Na základe nižšie uvedených „kontrolných otázok“ z jednotlivých oblastí, ktoré legislatíva
ochrany osobných údajov obsahuje je možné, aby sa obce a mestá pripravili na nástup nariadenia
a zákona a zmapovali si toky osobných údajov v ich prostredí.
MAPOVANIE TOKU OSOBNÝCH ÚDAJOV – VŠEOBECNÉ MAPOVANIE
Na zosúladenie sa s nariadením a zákonom v prostredí prevádzkovateľa, ktorým je obec alebo
mesto, je potrebné vedieť, ako má „ prevádzkovateľ – obec, mesto3“ vo svojich podmienkach
riešenú oblasť ochrany a spracúvania osobných údajov podľa terajšej legislatívy. Len tak
obec/mesto zistí, „aké osobné údaje spracúva, a ako má spracúvanie vo svojich podmienkach
upravené“, kde sú nedostatky a čo je potrebné urobiť, aby sa dosiahol súlad s nariadením
a zákonom; zmapovanie toku osobných údajov je základom, na ktorom sa môže a má začať
proces zosúlaďovania sa s novou legislatívou v prostredí akéhokoľvek prevádzkovateľa, teda aj
obce alebo mesta.
Otázky - všeobecné zmapovanie toku osobných údajov
Je vhodné vykonať „mapovanie“ toku osobných údajov v prostredí prevádzkovateľa –
obce, mesta; konkrétne
 je potrebné preskúmať ako v prostredí obce/mesta „tečú“ osobné údaje: ako ich obec
získava a ako spracúva, na akom právnom základe toto spracúvanie prebieha, ako
ich obec/mesto archivuje, na akom právnom základe ich sprístupňuje, poskytuje
alebo zverejňuje, a ako prebieha ich likvidácia;
 účelom tohto začiatočného mapovania je preskúmanie a zistenie stavu, ako
obec/mesto spracúva osobné údaje;
1

https://dataprotection.gov.sk/uoou/sites/default/files/nariadenie_2016_679_text_sk.pdf
https://www.slov-lex.sk/static/pdf/2018/18/ZZ_2018_18_20180525.pdf
3 https://www.slov-lex.sk/static/pdf/1990/369/ZZ_1990_369_20161101.pdf
2

1







cieľom tohto prvého kroku je „očistiť“ tok údajov v obci/meste od tých osobných
údajov, na ktorých spracúvanie obci/mestu právny základ chýba a zistenie, že
spracúvanie prebieha bez právneho základu a vyradenie takto identifikovaných
osobných údajov, prípadne priradenie im správneho právneho základu, ak taký je;
cieľom je tiež eliminovať „spájanie, prepájanie či zdvojovanie“ právnych základov
tam, kde to je nevhodné alebo priamo nesprávne, napríklad ak v predzmluvných
vzťahoch alebo zmluvných vzťahoch okrem zmluvy „pre istotu“ obec/mesto
požaduje od dotknutých osôb aj súhlas so spracúvaním osobných údajov4;
cieľom je na záver mapovania získať prehľad o toku osobných údajov v prostredí
prevádzkovateľa (obce/mesta) aj s jeho chybami a nedostatkami, ktoré následne, už
ako identifikované, bude prevádzkovateľ (obec/mesto) riešiť.

Na účely vykonania mapovania je možné použiť aj nižšie uvedené otázky, ktoré si
prevádzkovateľ – obec/mesto zodpovie a získa prehľad o toku osobných údajov vo svojom
prostredí:
a) Uvedenie údajov prevádzkovateľa – obec/mesto, adresa, kontaktné údaje
obce/mesta, uvedenie štatutára;
b) Termín vykonania mapovania – uviesť konkrétny termín vykonania mapovania,
prípadne začiatok a koniec mapovania;
c) V akých oblastiach vykonáva obec/mesto spracúvanie osobných údajov vo vlastnom
mene – je prevádzkovateľom?
 uvedú sa oblasti pôsobnosti, pri ktorých dochádza k spracúvaniu osobných údajov
fyzických osôb obcou/mestom, je vhodné tieto oblasti presne identifikovať, teda si
určiť aj osobitný zákon/y a jeho/ich konkrétne ustanovenie/a na základe ktorých
dochádza k spracúvaniu osobných údajov obcou alebo mestom5;konkrétne:
I.
Prenesený výkon štátnej správy;
II.
Výkon štátnej správy – samospráva;
III.
Interné procesy prevádzkovateľa (obce/mesta) – agenda personalistiky
a miezd, agenda BOZP zamestnancov, iné školenia zamestnancov,
dochádzka zamestnancov, služobné motorové vozidlá, pracovné cesty
zamestnancov a pod.
d) Aké kategórie osobných údajov obec/mesto spracúva? Je potrebné, aby na základe
vyššie urobeného zoznamu právnych základov (najčastejšie osobitných zákonov
a prípadne súhlasu) identifikovať aké konkrétne kategórie (prípadne aj konkrétne
osobné údaje) osobných údajov sú obcou/mestom spracúvané:

4

Požadovanie zaslania súhlasu so spracúvaním osobných údajov na účely výberového konania a jeho vyhodnotenia; nie je to potrebné, nakoľko
konkrétne výberové konania je predzmluvný vzťah, teda právnym základ na spracúvanie osobných údajov je teraz § 10 ods. 3 písm. b) zákona
č. 122/2013 Z. z. a od 25.5.2018 bude právnym základom čl. 6 ods. 1 písm. b) nariadenia.
5 Napríklad agendy: Personalistika a mzdy, Evidencia obyvateľov, Matrika, Hlavný kontrolór, Miestne dane a poplatky, Rozhodovanie vo
veciach životného prostredia, Spoločný úrad - Rozhodovanie vo veciach životného prostredia, Sociálna starostlivosť, Stavebný úrad, Spoločný
stavebný úrad, Kamerový systém – priestor prístupný verejnosti, Propagácia, Sťažnosti, Súdne spory, Správa registratúry, Nahlasovanie
protispoločenskej činnosti, Školský úrad, Evidencia žiakov, Školská jedáleň, Účtovné doklady, Obecné zastupiteľstvo, Žiadosti podľa
infozákona, Evidencia podujatí, Petičné právo, Obecná knižnica, Zmluvné vzťahy.

2





e)

f)

g)

h)





6

„bežné“ osobné údaje ako meno, priezvisko, adresa, dátum narodenia a pod.,
nezabúdať, že od 25.5.2018 už rodné číslo nebude osobitnou kategóriou osobného
údaja, ale bežným osobným údajom (bližšie § 78 ods. 4 zákona č. 18/2018 Z. z.);
osobitné kategórie osobných údajov (čl. 9 nariadenia, alebo § 16 ods. 1 zákona č.
18/2018 Z. z.) ako napríklad osobné údaje týkajúce sa zdravia, členstva
v odborových organizáciách, osobné údaje vypovedajúce o náboženstve alebo
svetonázore a pod.,
osobné údaje týkajúce sa uznania viny za trestné činy a priestupky; čl. 10 nariadenia
Identifikácia dotknutej osoby; je potrebné, aby na základe vyššie rozpracovanej
analýzy bolo doplnené v akom postavení je dotknutá osoba voči prevádzkovateľovi
obci/mestu v rámci konkrétneho účelu spracúvania (napríklad: občan, poslanec
obecného/mestského zastupiteľstva – je dotknutou aj oprávnenou osobou súčasne,
platiteľ dane, poplatník, zamestnanec, dlžník, sťažovateľ a pod.);
Aký je právny základ spracúvania?6 Je potrebné doplniť do vyššie vypracovaného
mapovania „právny základ“ spracúvania osobných údajov, teda či obec/mesto
spracúva osobné údaje na základe osobitného zákona, alebo bude aj na základe
zákona č. 18/2018 Z. z., na základe zmluvy. Je tiež potrebné, aby bolo mapovanie
vykonané s ohľadom na ešte účinný zákon č. 122/2013 Z. z. a následne, aby právne
základy, ktoré so zánikom účinnosti zákona č. 122/2013 Z. z. „zaniknú/prestanú
existovať“ boli v mapovaní nahradené už „novými“ právnymi základmi podľa
nariadenia alebo zákona, ktoré budú platiť od 25.5.2018 (napríklad monitorovanie
podľa § 15 ods. 7 zákona č. 122/2013 Z. z. bude nahradené spracúvaním na základe
plnenia povinnosti vo verejnom záujme podľa čl. 6 ods. 1 písm. e) nariadenia, alebo
napríklad spracúvanie podľa § 15 ods. 6 druhá veta 122/2013 Z. z. bude nahradené
spracúvaním na účely oprávneného záujmu podľa čl. 6 ods. 1 písm. e) nariadenia
a pod.).
Určenie účelov. Je potrebné, aby boli k doteraz zisteným údajom priradené účely
spracúvania osobných údajov, teda čo je účelom toho, že dané osobné údaje na
základe osobitného zákona obec/mesto spracúva. Napríklad splnenie informovania
Sociálnej poisťovne o zamestnancovi obecného úradu, ktoré vyplýva obci
v postavení zamestnávateľa/prevádzkovateľa z vyššie identifikovaného právneho
základu – osobitného zákona.
Kde a ako obec/mesto archivuje osobné údaje?
Tu bude odpoveďou napríklad, že obec/mesto má optický archív – napríklad
cloud/“papierový“ klasický archív;
Je tiež potrebné, aby boli spresnené parametre úložiska alebo archívu obce/mesta;
teda ak má obec/mesto optický archív prevádzkuje ho technicky obec, alebo jej túto
službu zabezpečuje externá firma? Ak externá firma, čo pre obec v rámci služby
zabezpečuje (len archiváciu alebo aj likvidáciu, či aj iné služby)? Musí s ňou mať
obec uzatvorenú sprostredkovateľskú zmluvu? Má ju uzatvorenú aj teraz?
Ak má obec/mesto „klasický“ papierový archív, kde sa nachádza? Ako je archív
zabezpečený? Aké sú konkrétne bezpečnostné opatrenia? Kto má doň prístup? Ako

Pozri čl. 6 ods. 1 písm. a ) až f) nariadenie, prípadne § 13 ods. 1 písm. a) až f) zákona.

3

i)

j)

k)

l)

m)

sa dozvie obec/mesto o bezpečnostnom incidente v rámci tohto archívu (napríklad
narušenie bezpečnosti, vlámanie, vytopenie a pod.)?
Komu osobné údaje dotknutých osôb obec posiela? Kto sú príjemcovia osobných
údajov pre obec/mesto v zmysle nariadenia/zákona? Tu je potrebné vymenovať
všetkých sprostredkovateľov obce, iné štátny orgány, ktorým osobné údaje
obec/mesto posiela, tiež napríklad advokátske kancelárie, ak zastupujú obec alebo
mesto a pod.
Ako dlho osobné údaje obec/mesto spracúva? Ako má obec vymedzený účel
spracúvania v kontexte času? Je potrebné si zrevidovať a dodržiavať, aby osobné
údaje boli spracúvané najmä v lehotách, ktoré na ich spracúvanie stanovuje právny
základ, teda doba určená podľa osobitného zákona, alebo doba na ktorú bol udelený
súhlas; potom je potrebné, aby po splnení primárneho účelu spracúvania boli
osobné údaje zlikvidované, alebo boli archivované podľa registratúrneho poriadku
obce/mesta.
Ako dlho obec/mesto osobné údaje archivuje, uchováva? Je potrebné pozrieť
a zrevidovať registratúrny poriadok7 obce/mesta (alebo ho vyhotoviť, ak nie je), či
sú v ňom stanovené lehoty uchovávania osobných údajov. Účelom je, aby sa
predchádzalo ukladaniu a archivovaniu všetkého na „veky“ čo zaťažuje jednak
prevádzkovateľa (obec/mesto) a nie je to správne ani s ohľadom na povinnosti
prevádzkovateľa (obec/mesto), ktorý by nemal mať osobné údaje dlhšie, ako je
potrebné v kontexte účelu, prípadne na účely archivácie, po skončení spracúvania
na primárny účel.
Ako obec/mesto osobné údaje likviduje? Vykonáva obec/mesto likvidáciu aktív
obsahujúcich osobné údaje vo svojej réžii alebo má na túto činnosť zazmluvnený
externý subjekt? Je tento v postavení sprostredkovateľa voči obci? Ak áno, má s ním
obec/mesto uzatvorenú sprostredkovateľskú zmluvu? Ako dohliada obec/mesto na
likvidáciu? Prebieha kontrola obce/mesta, či likvidácia prebehla ako mala, aby sa
nestalo, že osobné údaje neboli zlikvidované/ správne zlikvidované? Vedie si
o likvidácii obec/mesto záznamy?
Má obec/mesto sprostredkovateľov8? Ak áno, je potrebné si upraviť zmluvy s nimi
a zosúladiť ich znenie s čl. 28 nariadenia, prípadne ich uzavrieť nanovo.

Po tom, čo si obec/mesto vykoná zmapovanie toku osobných údajov získa prehľad o tom, na
aké účely spracúva konkrétne osobné údaje, aký má právny základ spracúvania, ako má
vyriešené archivovanie a likvidáciu osobných údajov, bude vedieť procesy nastaviť tak, aby
časti, ktoré teraz nemá správne nastavené vedela do 25.5.2018 nastaviť správne a tiež, aby sa
vysporiadala so zmenou niektorých právnych základov (ktoré poznáme so zákona č. 122/2013
Z. z.) ktoré zaniknú k 25.5.2018 a tiež aby ich správne „nastavila“ v kontexte nastupujúceho
nariadenia a zákona č. 18/2018 Z. z.

7
8

https://www.slov-lex.sk/static/pdf/2007/503/ZZ_2007_503_20071113.pdf
Pozri čl. 28 nariadenia.

4

PERSONÁLNY SUBSTRÁT - ZODPOVEDNÁ OSOBA9
Je vhodné, aby si prevádzkovateľ ošetril personálny substrát, ktorého sa s príchodom novej
legislatívy budú týkať určité zmeny, najmä pokiaľ ide o potrebné dokumenty v kontexte zásady
preukazovania plnenia povinností a súladného spracúvania osobných údajov so zákonom č.
18/2018 Z. z a nariadením. Súčasťou personálneho substrátu obce/mesta ako prevádzkovateľa
je okrem zamestnancov spracúvajúcich a pracujúcich s osobnými údajmi (oprávnené osoby) aj
zodpovedná osoba obce/mesta.
Otázky – Zodpovedná osoba10
1. Má obec/mesto poverenú zodpovednú osobu podľa zákona č. 122/2013 Z. z. ?
2. Oznámila obec/mesto poverenú zodpovednú osobu (poverenú ešte podľa zákona č.
122/2013 Z. z.) úradu?
3. Odo dňa 25.5.2018 MUSÍ MAŤ POVINNE11 obec/mesto určenú/poverenú zodpovednú
osobu na základe nariadenia/zákona č. 18/2018 Z. z.
 Chce si obec/mesto ponechať tú doterajšiu, alebo určiť inú zodpovednú osobu?
 Ak chce obec/mesto poveriť/určiť inú zodpovednú osobu musí zodpovednú osobu
poverenú podľa zákona č. 122/2013 Z. z. na úrade odhlásiť a zodpovednú osobu
určenú podľa nariadenia ku dňu 25.5.2018 oznámiť úradu + oznámiť aj jej kontaktné
údaje; ideálne je, ak to obec/mesto urobí jedným krokom, teda na úrade odhlási
poverenú zodpovednú osobu podľa zákona č. 122/2013 Z. z. a oznámi úradu
zodpovednú osobu podľa nariadenia.
4. Ak obec/mesto zodpovednú osobu doposiaľ poverenú nemalo, musí ju poveriť a jej
kontaktné údaje oznámiť úradu12!
5. Bude zodpovedná osoba obce/mesta po 25.5.2018 interná – zamestnanec obce/mesta
alebo externá?
 Bude zodpovednou osobou zamestnanec? Je potrebné, aby to, že bude zodpovednou
osobou bolo zohľadnené v jeho opise práce/činnosti a aby mala obec/mesto
vyriešený prípadný konflikt záujmov tejto osoby.
 Bude zodpovedná osoba externá? Je potrebné, aby s ňou mesto/obec uzavrelo
zmluvu odplatnú/bezodplatnú na základe ktorej bude vykonávať pre mesto/obec
funkciu zodpovednej osoby.
 Bude zodpovednou osobou obce/mesta právnická osoba - člen právnickej osoby? Je
potrebné, aby v zmluve medzi obcou/mestom a právnickou osobou (zabezpečujúcou
služby zodpovednej osoby pre obec/mesto) bola konkrétne v zmluve určená fyzická
osoba – budúca zodpovedná osoba priamo menom a priezviskom, konkretizovaná.

9

Pozri čl. 37 až 39 nariadenia a recitál 97 nariadenia.
10 K zodpovednej osobe v prostredí miestnej samosprávy pozri aj metodické usmernenie úradu č. 1/2018 k tejto problematike, ktoré bude
zverejnené v polovici apríla 2018 na webovom sídle úradu.
11 Pozri čl. 37 ods. 1 písm. a) až c) nariadenia.
12 Pozri čl. 37 ods. 7 nariadenia.

5

6. Bude obec/mesto ako prevádzkovateľ využívať v rámci možností, ktoré dáva nariadenie,
zodpovednú osobu spolu s inými obcami (spoločná zodpovedná osoba pre viacero
obcí)?
 Ak áno je potrebné zvážiť, či bude táto zodpovedná osoba stíhať si plniť riadne svoje
povinnosti. Ak je odpoveď nie, je vhodné a odporúčame hľadať inú fyzickú osobu
alebo právnickú osobu (v rámci nej zamestnanca), ktorá by pre mesto/obec
vykonávala funkciu zodpovednej osoby.
7. Je obec/mesto pripravené a vedomé si povinnosti poskytnúť zodpovednej osobe všetku
potrebnú súčinnosť13?
PERSONÁLNY SUBSTRÁT – OPRÁVNENÁ OSOBA
Nariadenie pojem „oprávnená osoba“ nepozná, to ale neznamená, že by tým prestala oprávnená
osoba fakticky existovať.
Dovoľujeme si Vám dať do pozornosti čl. 32 ods. 4 nariadenia
„Prevádzkovateľ a sprostredkovateľ podniknú kroky na zabezpečenie toho, aby každá fyzická
osoba konajúca na základe poverenia prevádzkovateľa alebo sprostredkovateľa, ktorá má
prístup k osobným údajom, spracúvala tieto údaje len na základe pokynov prevádzkovateľa s
výnimkou prípadov, keď sa to od nej vyžaduje podľa práva Únie alebo práva členského štátu.“.
Tiež si dovoľujeme dať do pozornosti čl. 29 nariadenia
„Sprostredkovateľ a každá osoba konajúca na základe poverenia prevádzkovateľa alebo
sprostredkovateľa, ktorá má prístup k osobným údajom, môže spracúvať tieto údaje len na
základe pokynov prevádzkovateľa s výnimkou prípadov, keď sa to vyžaduje podľa práva Únie
alebo práva členského štátu.“.
Z vyššie uvedených ustanovení vyplýva, že terajšie poučenie oprávnenej osoby možno
vykladať v zmysle vyššie uvedeného poverenia prevádzkovateľa v prostredí prevádzkovateľa
a pokyny možno chápať, ako spresnenie konkrétnych povinností konkrétnemu zamestnancovi
na základe ktorých a podľa ktorých má spracúvanie osobných údajov vykonávať.
Otázky – Oprávnená osoba
1. Má obec/mesto oprávnené osoby (osoby spracúvajúce osobné údaje)?
 Má obec/mesto zamestnancov (trvalý pracovný pomer, pracovný pomer na čiastočný
úväzok , dohoda o pracovnej činnosti, štátnozamestnanecký pomer.....), iné fyzické
osoby, ktoré v jej mene spracúvajú osobné údaje?
2. Má obec/mesto tieto osoby poučené v súlade so zákonom č. 122/2013 Z. z. ?
 Sú tieto poučenia aktuálne (zodpovedajú reálne poučenia aj skutočnému stavu
a pracovnej náplni konkrétneho zamestnanca)?

13

Pozri čl. 38 nariadenia.

6



Ak sú poučenia oprávnených osôb vypracované v súlade so zákonom č. 122/2013 Z.
z. mesto/obec je povinné ich vo svojom prostredí skontrolovať, doplniť
a aktualizovať ich v kontexte nastupujúceho zákona č. 18/2018 Z. z. a nariadenia.
 Ak nie sú poučenia aktuálne a sú s chybami je vhodnejšie ich vypracovať nanovo
(obsahovo možno čiastočne prevziať z poučenia podľa zákona č. 122/2013 Z. z.14 )
už v kontexte novej legislatívy a nazvať ich napríklad „Poverením oprávnenej
osoby“.
3. S konkrétnymi povereniami je potrebné oboznámiť konkrétne oprávnené osoby,
zamestnancov spracúvajúcich osobné údaje v mene prevádzkovateľa a zaistiť si dôkaz,
že sú si vedomí svojich povinností, napríklad formou podpisu daného poverenia, ktorým
bude zrejmé, že sa zamestnanec v podmienkach prevádzkovateľa (obce/mesta)
oboznámil so svojimi povinnosťami v kontexte spracúvania osobných údajov a im aj
porozumel.
4. Vypracované poverenia je potrebné uchovať u prevádzkovateľa (v priestoroch obce,
mesta – napríklad u zodpovednej osoby), úradu sa nezasielajú.
5. Ak sa zmení zaradenie zamestnanca, alebo sa zmení jeho pracovná náplň a tým sa zmení
aj oblasť v rámci ktorej spracúva osobné údaje je potrebné poverenie, tak ako doteraz
poučenie, aktualizovať v danom konkrétnom čase (formou dodatku ho v potrebnej časti
zmeniť či doplniť).

14

https://dataprotection.gov.sk/uoou/sk/content/vzory-pouceni-opravnenej-osoby-0

7

BEZPEČNOSŤ – MAPOVANIE
Nariadenie a zákon už nepracujú s pojmom „bezpečnostný projekt“ a ani neurčujú striktne
konkrétne bezpečnostné opatrenia a názvy bezpečnostných dokumentov ako tomu bolo podľa
zákona č. 122/2013 Z. z. Nariadenie a zákon striktne nestanovujú dokumentáciu týkajúcu sa
bezpečnosti v kontexte toho, že ak prevádzkovateľ spracúva citlivé osobné údaje
prostredníctvom počítača prepojeného s verejne prístupnou sieťou MUSÍ mať vypracovaný
k danému informačnému systému bezpečnostný projekt, ako doposiaľ.
Nariadenie aj zákon sú všeobecnejšie pri popise bezpečnostných opatrení. Bezpečnosti sú
venované najmä čl. 24 a 32 nariadenia, ktoré iba uvádzajú, že prevádzkovateľ
a sprostredkovateľ majú povinnosť osobné údaje primerane chrániť a prijať na ich ochranu
primerané bezpečnostné opatrenia, ako napríklad pseudonymizáciu alebo šifrovanie, alebo
môžu tiež súladnosť spracúvania preukázať aj formou pristúpenia ku schválenému kódexu
správania a pod.
V rámci bezpečnosti však vzniká parameter, ktorý je potrebné posudzovať, ktorý zákon č.
122/2013 Z. z. nepoznal, ide o to, že podľa čl. 32 ods. 1 „Prevádzkovateľ a sprostredkovateľ
prijmú so zreteľom na najnovšie poznatky, náklady na vykonanie opatrení a na povahu, rozsah,
kontext a účely spracúvania, ako aj na riziká s rôznou pravdepodobnosťou a závažnosťou pre
práva a slobody fyzických osôb, primerané technické a organizačné opatrenia s cieľom zaistiť
úroveň bezpečnosti primeranú tomuto riziku,“. Posudzovanie bezpečnosti a prijatých
bezpečnostných opatrení s ohľadom na práva a slobody fyzických osôb doteraz nebolo
potrebné, odteraz už áno.
Otázky – bezpečnostná dokumentácia
1. Má obec/mesto toho času vypracovaný a aktualizovaný bezpečnostný projekt, alebo
zavedené a aktualizované bezpečnostné opatrenia? Ak áno, je potrebné skontrolovať ich
aktuálnosť, ak obec/mesto identifikuje nedostatok, je potrebné sa s ním vysporiadať.
2. Je potrebné identifikovať práva a slobody fyzických osôb, aby obec/mesto ako
prevádzkovateľ mohlo posúdiť, či danou spracovateľskou operáciou môže dochádzať
k ich ohrozeniu, prípadne až k vzniku majetkovej alebo nemajetkovej ujmy dotknutých
osôb (príkladom základných práv a slobôd dotknutých osôb je právo na slobodu prejavu,
právo na ochranu osobných údajov, právo na zachovanie listového tajomstva, právo na
život, právo na vyznanie a pod).
3. Je potrebné, aby prevádzkovateľ (obec/mesto) vo svojom prostredí identifikovali
hrozby, ktoré môžu spôsobiť ujmu na právach a slobodách dotknutých osôb a tieto
popísal a prijal voči nim primerané opatrenia;
 vonkajšie útoky ( = HROZBA) – (konkrétna forma HROZBY >> napr.: zneužitie
prístupu k PC na ktorom sú osobné údaje spracúvané ( >> UJMA: napríklad získanie
vedomosti, že osoba je dlžníkom obce, neplatičom, teda došlo k porušeniu práva na
ochranu osobných údajov a prípadne daňového tajomstva a možno aj k prezradeniu
finančných aspektov dotknutej osoby, únik údajov) >> z toho vyplývajúce
bezpečnostné opatrenie napríklad: vedenie záznamov o prístupoch jednotlivých

8

oprávnených osôb prevádzkovateľa minimálne v najdôležitejších a najcitlivejších
agendách/ dobrovoľné logovanie + správne nastavenie prístupových práv
a kontrola tohto nastavenia;
S ohľadom na vyššie uvedený nový parameter posudzovania prijatých bezpečnostných
opatrení – práva a slobody dotknutých osôb, je potrebné aktualizovať aj bezpečnostné
opatrenia.
DOKUMENTÁCIA – ZÁZNAMY O SPRACOVATEĽSKÝCH ČINNOSTIACH
Doteraz používané evidencie (evidenčné listy), oznámenia informačného systému a žiadosti
o osobitné registrácie (rozhodnutia o osobitnej registrácii), ktoré boli najmä formálnym
dôkazom o informačnom systéme osobných údajov, pričom dve z nich sa zasielali úradu,
zanikajú.
Ich „náhradou“, inou formou vedenia evidencie o účeloch, už nie o informačných systémoch
osobných údajov, budú tzv. záznamy o spracovateľských činnostiach podľa čl. 30 nariadenia.
Tieto si bude musieť viesť tak prevádzkovateľ, ako aj sprostredkovateľ. Záznamy majú svoje
presné obsahové vymedzenie v nariadení. Na úrad sa nezasielajú.
Čiastočne obsahovo možno vychádzať z dnešných evidenčných listov, či oznámení
informačných systémov.
Otázky – dokumentácia – záznamy o spracovateľských činnostiach
1. Má obec/mesto toho času vypracované evidenčné listy, oznámenia, prípadne schválené
osobitné registrácie? Obsahovo je možné využiť informácie z týchto dokumentov a tieto
doplniť do obsahovej štruktúry záznamov podľa čl. 30 nariadenia.
2. Úrad zverejní na svojom webovom sídle vzor záznamu o spracovateľských činnostiach,
obec/mesto môže použiť ten, alebo si vytvoriť vlastný.

Materiál nie je právne záväzný, má len odporúčací charakter nakoľko prostredie každého
prevádzkovateľa, či sprostredkovateľa je jedinečné a vyžaduje zohľadnenie konkrétnych
odlišností.

9


