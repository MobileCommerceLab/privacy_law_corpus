!
Izlash

×

Ру

Ўз

O‘z|Ру

"

×

Axborot texnologiyalari va
kommunikatsiyalarining joriy etilishini
nazorat qilish, ularni himoya qilish
tizimini takomillashtirish choratadbirlari to‘g‘risida
1-ILOVA
O‘zbekiston Respublikasi
Axborotlashtirish va
telekommunikatsiyalar sohasida
nazorat bo‘yicha davlat
inspeksiyasi to‘g‘risidagi NIZOM
1-bob. Umumiy qoidalar
2-bob. Davlat inspeksiyasining,
markaziy apparat va hududiy
inspeksiyalarning vazifalari hamda
funksiyalari
§ 1. Davlat inspeksiyasining
vazifalari va funksiyalari
§ 2. Davlat inspeksiyasi markaziy
apparatining vazifalari va
funksiyalari
§ 3. Qoraqalpog‘iston
Respublikasi, viloyatlar va
Toshkent shahar hududiy
inspeksiyalarining vazifalari va
funksiyalari
4-bob. Davlat inspeksiyasi va
hududiy inspeksiyalarning
huquqlari va javobgarligi
§ 1. Davlat inspeksiyasining
huquqlari va javobgarligi
§ 2. Davlat inspeksiyasi markaziy
apparatining huquqlari va
javobgarligi
§ 3. Qoraqalpog‘iston
Respublikasi, viloyatlar va
Toshkent shahar hududiy
inspeksiyalarning huquqlari va
javobgarligi
5-bob. Davlat inspeksiyasi
rahbarlarining asosiy funksional
vazifalari
6-bob. Davlat inspeksiyasi
rahbarlarining javobgarligi
7-bob. Davlat inspeksiyasi
faoliyatini tashkil etish
§ 1. Davlat inspeksiyasiga
rahbarlik qilish
§ 2. Davlat inspeksiyasi markaziy
apparati bo‘linmalarining hududiy
inspeksiyalar bilan o‘zaro
hamkorlik qilish tartibi
§ 3. Davlat inspeksiyasining davlat
va xo‘jalik boshqaruvi organlari,
mahalliy davlat hokimiyati
organlari va boshqa tashkilotlar
bilan hamkorlik qilish tartibi
8-bob. Davlat inspeksiyasi
faoliyatining samaradorligi va
natijadorligini baholash mezonlari
hamda ish ko‘rsatkichlari
9-bob. Davlat inspeksiyasi
faoliyatini moliyalashtirish va
moddiy-texnik ta’minlash, uning
xodimlari mehnatiga haq to‘lash
va ularni moddiy rag‘batlantirish
10-bob. Yakunlovchi qoida
2-ILOVA
O‘zbekiston Respublikasi
Axborotlashtirish va
telekommunikatsiyalar sohasida
nazorat bo‘yicha davlat
inspeksiyasining TUZILMASI
3-ILOVA
Axborotlashtirish va
telekommunikatsiyalar sohasida
nazorat bo‘yicha hududiy
inspeksiyalarning NAMUNAVIY
TUZILMASI

#

$



PQ-4024 21.11.2018

O‘ZBEKISTON RESPUBLIKASI PREZIDENTINING
QARORI
AXBOROT TEXNOLOGIYALARI VA KOMMUNIKATSIYALARINING JORIY ETILISHINI NAZORAT QILISH,
ULARNI HIMOYA QILISH TIZIMINI TAKOMILLASHTIRISH CHORA-TADBIRLARI TO‘G‘RISIDA
[Ko‘chirma]
Davlat va jamiyat boshqaruvi sohasiga zamonaviy axborot-kommunikatsiya tizimlarini joriy etish mamlakatimizda olib
borilayotgan ijtimoiy-iqtisodiy va ijtimoiy-siyosiy islohotlar va o‘zgarishlarni samarali amalga oshirishning muhim sharti
hisoblanadi.
Shu bilan birga, davlat organlari va tashkilotlarida axborot-kommunikatsiya texnologiyalarini rivojlantirish, axborot
xavfsizligini ta’minlash tizimini takomillashtirish bo‘yicha chora-tadbirlar ko‘rilayotganiga qaramasdan “Elektron hukumat”
tizimining joriy etilishi va samarali faoliyat ko‘rsatishiga, axborot sohasidagi tahdidlarga qarshi kurashishga to‘sqinlik qiluvchi
qator muammolar saqlanib qolmoqda. Jumladan:
birinchidan, axborotlashtirish subyektlari tomonidan qonun hujjatlari, normativ hujjatlar va davlat standartlarining ijro
etilishi ustidan nazorat va tekshirishning amaldagi mexanizmi zamonaviy talablarga muvofiq emasligi ko‘rsatilayotgan xizmatlar
sifatining pasayishiga olib kelmoqda;
ikkinchidan, axborot xavfsizligi sohasidagi davlat siyosatini amalga oshirishga mas’ul yagona vakolatli organning mavjud
emasligi mazkur yo‘nalishda amalga oshirilayotgan ishlarning samarasizligiga sabab bo‘lmoqda;
uchinchidan, davlat organlari va tashkilotlari tomonidan joriy etilayotgan apparat vositalari va dasturiy mahsulotlarni
ekspertiza va sertifikatsiyadan o‘tkazish tizimidagi kamchiliklar ularning “Elektron hukumat” tizimiga jadal integratsiyalashuvini
susaytirmoqda;
to‘rtinchidan, telekommunikatsiya, axborot va kiberxavfsizlik sohasidagi nazorat tizimi, muhim axborot
infratuzilmasining mukammal emasligi davlat axborot tizimlari obyektlari, raqamli iqtisodiyot va shaxsiy ma’lumotlarning
zaiflashuviga olib kelmoqda;
beshinchidan, buzg‘unchi kuchlarning zamonaviy axborot-kommunikatsiya texnologiyalari va Internet tarmog‘idan faol
foydalanishi aholi, ayniqsa, o‘sib kelayotgan avlodning dunyoqarashi va ongiga salbiy ta’sir ko‘rsatmoqda;
oltinchidan, axborot va kiberxavfsizlikni ta’minlash sohasidagi ilg‘or xorijiy tajribani o‘rganish va joriy qilish bo‘yicha
tizimli ishlarning mavjud emasligi milliy axborot makonini himoya qilishning zamonaviy usullarini joriy qilish imkonini
bermayapti.
Axborot sohasida yagona davlat siyosati ro‘yobga chiqarilishining samaradorligini oshirish, telekommunikatsiya, axborot
va kiberxavfsizlikni ta’minlash sohasidagi nazorat tizimini yanada takomillashtirish maqsadida:
1. O‘zbekiston Respublikasi Axborot texnologiyalari va kommunikatsiyalarini rivojlantirish vazirligining:
O‘zbekiston Respublikasi Axborot texnologiyalari va kommunikatsiyalarini rivojlantirish vazirligi huzuridagi Aloqa,
axborotlashtirish va telekommunikatsiya texnologiyalari sohasida nazorat bo‘yicha inspeksiyani;
O‘zbekiston Respublikasi Axborot texnologiyalari va kommunikatsiyalarini rivojlantirish vazirligining Axborot
xavfsizligi va jamoat tartibini ta’minlashga ko‘maklashish markazini tugatish to‘g‘risidagi taklifi ma’qullansin.
2. Quyidagilar:
umumiy shtat birligi 198 nafar, shu jumladan hududiy bo‘linmalarda — 110 nafar bo‘lgan O‘zbekiston Respublikasi
Axborotlashtirish va telekommunikatsiyalar sohasida nazorat bo‘yicha davlat inspeksiyasi (keyingi o‘rinlarda — Davlat
inspeksiyasi);
davlat unitar korxonasi shaklida Texnik ko‘maklashish markazi (keyingi o‘rinlarda — Markaz);
O‘zbekiston Respublikasi Axborot texnologiyalari va kommunikatsiyalarini rivojlantirish vazirligining “Xavfsiz shahar”
jamoat tartibiga ko‘maklashish markazi tashkil etilsin.
3. O‘zbekiston Respublikasi Axborot texnologiyalari va kommunikatsiyalarini rivojlantirish vazirligining Axborot
xavfsizligi va jamoat tartibini ta’minlashga ko‘maklashish markazining bo‘shayotgan 135 nafar shtat birligi Markazga o‘tkazilsin.
4. Belgilab qo‘yilsinki:
Davlat inspeksiyasi O‘zbekiston Respublikasi Axborot texnologiyalari va kommunikatsiyalarini rivojlantirish vazirligi
huzuridagi Aloqa, axborotlashtirish va telekommunikatsiya texnologiyalari sohasida nazorat bo‘yicha inspeksiyaning huquq va
majburiyatlari bo‘yicha huquqiy vorisi hisoblanadi;
Markaz O‘zbekiston Respublikasi Axborot texnologiyalari va kommunikatsiyalarini rivojlantirish vazirligining Axborot
xavfsizligi va jamoat tartibini ta’minlashga ko‘maklashish markazining huquq va majburiyatlari bo‘yicha huquqiy vorisi
hisoblanadi, “Xavfsiz shahar” loyihasini amalga oshirish bilan bog‘liq huquq va majburiyatlari bundan mustasno.
Davlat inspeksiyasi Markazning ta’sischisi hisoblanadi.
5. Quyidagilar:
a) Davlat inspeksiyasining asosiy vazifalari etib belgilansin:
aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida qonun
hujjatlari, normativ hujjatlar va davlat standartlari talablariga rioya qilinishi ustidan davlat nazoratini amalga oshirish;
o‘z vakolati doirasida pochta aloqasi, axborot texnologiyalari va telekommunikatsiyalari xizmatlarining sifatli taqdim
etilishi, davriy bosma nashrlar, fonogrammalar, audiovizual asarlar va EHM uchun dasturlar tarqatilishida iste’molchilar
huquqlarini himoya qilish choralarini ta’minlash ustidan davlat nazoratini amalga oshirish;
fonogrammalar, audiovizual asarlar, EHM uchun dasturlar tarqatishda (sotish, ijaraga berish va barchaning e’tiboriga
yetkazishda) mualliflik huquqlari sohasidagi qonun hujjatlariga va normativ hujjatlarga rioya qilinishi ustidan davlat nazoratini
amalga oshirish;
normativ-huquqiy hujjatlar talablariga muvofiq davlat organlari va tashkilotlari, shuningdek, boshqa tashkilot va
idoralarda “Elektron hukumat” tizimida infratuzilmani rivojlantirish va axborot-kommunikatsiya texnologiyalaridan samarali
foydalanilishi ustidan davlat nazoratini amalga oshirish;
ish va boshqaruv jarayonlarini avtomatlashtirish, integrallashgan axborot tizimlarini, ma’lumotlar uzatish va
almashishning idoralararo tarmoqlarini joriy etish va ulardan foydalanish, davlat axborot resurslari integratsiyasi, shu jumladan,
elektron davlat xizmatlari ko‘rsatish samaradorligi;
“oxirgi milya” tamoyili bo‘yicha Internet tarmog‘idan keng polosali foydalanishni, multiservis aloqa tarmoqlari
texnologiyalarini, mobil aloqa bozorini, boshqa zamonaviy telekommunikatsiya xizmatlarini, shuningdek, pochta aloqasi
xizmatlarini va davriy bosma nashrlar tarqatishni kengaytirish yo‘li bilan telekommunikatsiya infratuzilmasini rivojlantirish
ustidan davlat nazoratini amalga oshirish;
b) Markazning asosiy vazifalari etib belgilansin:
axborot xavfsizligiga hozirgi vaqtdagi tahdidlar to‘g‘risidagi ma’lumotlarni yig‘ish, tahlil qilish va to‘plash, davlat
organlari va tashkilotlari axborot tizimlari, resurslari va ma’lumotlar bazalariga noqonuniy kirib olish holatlarining oldini olishni
ta’minlaydigan samarali tashkiliy va dasturiy-texnik yechimlarni tezkor qabul qilish bo‘yicha tavsiyalar va takliflar ishlab chiqish;
qonun buzuvchilarni, axborotlar makonidagi ruxsatsiz yoxud buzuvchi harakatlarni amalga oshirishda foydalaniladigan
metodlar va vositalarni tahlil qilish, identifikatsiyalashda telekommunikatsiyalar tarmoqlarining operatorlari va provaydyerlari,
huquqni muhofaza qilish organlari bilan hamkorlik qilish;
axborotlashtirish obyektlarida (davlat sirlari bundan mustasno) apparat vositalari va dasturiy mahsulotlarni, axborotkommunikatsiya texnologiyalari, telekommunikatsiya jihozlari va boshqa texnik vositalarni attestatsiya, ekspertiza va
sertifikatsiyadan o‘tkazish;
davlat organlari va tashkilotlari axborot tizimlari va resurslari axborot xavfsizligi siyosatini ishlab chiqish va amalga
oshirishda ko‘maklashish;
davlat axborot tizimlari va resurslari, shuningdek, Internet tarmog‘i milliy segmentining axborot xavfsizligini ta’minlash
sohasidagi normativ-huquqiy bazani takomillashtirish bo‘yicha takliflar ishlab chiqish;
Internetning milliy foydalanuvchilarini Internet tarmog‘i milliy segmentida axborot xavfsizligiga paydo bo‘layotgan
tahdidlar to‘g‘risida o‘z vaqtida xabardor qilish, shuningdek, axborotlarni himoya qilish bo‘yicha maslahat xizmatlari ko‘rsatish.
6. Quyidagilar:
O‘zbekiston Respublikasi Axborotlashtirish va telekommunikatsiyalar sohasida nazorat bo‘yicha davlat inspeksiyasi
to‘g‘risidagi nizom 1-ilovaga muvofiq;
O‘zbekiston Respublikasi Axborotlashtirish va telekommunikatsiyalar sohasida nazorat bo‘yicha davlat inspeksiyasi
tuzilmasi 2-ilovaga muvofiq;
O‘zbekiston Respublikasi Axborotlashtirish va telekommunikatsiyalar sohasida nazorat bo‘yicha davlat inspeksiyasi
hududiy bo‘linmalarining namunaviy tuzilmasi 3-ilovaga muvofiq tasdiqlansin.
Belgilansinki, O‘zbekiston Respublikasi Prezidentining 2018-yil 27-iyuldagi PF-5490-son “Tadbirkorlik subyektlarining
huquqlari va qonuniy manfaatlarini himoya qilish tizimini yanada takomillashtirish chora-tadbirlari to‘g‘risida”gi Farmoni 5 va 6bandlari talablari Davlat inspeksiyasi tomonidan amalga oshiriladigan tekshirishlarga tatbiq etilmaydi.
7. Quyidagi tartib o‘rnatilsinki, unga ko‘ra:
a) Joriy ta’minot (ish haqiga davlat qo‘shimcha to‘lovlari va ustama pullar saqlangan holda), Davlat inspeksiyasi va
Markazning moddiy-texnika bazasini mustahkamlash, ular xodimlarining mehnatini qo‘shimcha moddiy rag‘batlantirish bo‘yicha
xarajatlarni moliyalashtirish Axborot-kommunikatsiya texnologiyalarini rivojlantirish jamg‘armasining mablag‘lari hisobidan
amalga oshiriladi;
b) Markaz xodimlariga axborot va kiberxavfsizlik sohasidagi alohida mehnat sharoitlari uchun xodim lavozim maoshining
kamida 100 foizi miqdorida oylik ustama belgilanadi;
v) 2019-yil 1-yanvardan:
axborot-kommunikatsiya texnologiyalari, apparat vositalari va dasturiy mahsulotlar, himoya vositalari va boshqa texnik
vositalarga texnik topshiriqlar bo‘yicha xulosalar Markaz bilan majburiy tartibda kelishiladi;
davlat organlari va tashkilotlarining axborotlashtirish obyektlarida (davlat sirlari bundan mustasno) joriy etiladigan va
foydalaniladigan apparat vositalari va dasturiy mahsulotlar majburiy ravishda Markazda attestatsiya va ekspertizadan o‘tkazilishi
zarur;
O‘zbekiston Respublikasi Prezidenti huzuridagi Loyiha boshqaruvi milliy agentligi axborot-kommunikatsiya
texnologiyalari, apparat vositalari va dasturiy mahsulotlar, himoya vositalari hamda boshqa texnik vositalarga texnik topshiriqlar
bo‘yicha xulosalarni Markaz bilan majburiy kelishilgandan so‘ng berilishini ta’minlasin.
11. O‘zbekiston Respublikasi Axborot texnologiyalari va kommunikatsiyalarini rivojlantirish vazirligi va O‘zbekiston
Respublikasi Xususiylashtirilgan korxonalarga ko‘maklashish va raqobatni rivojlantirish davlat qo‘mitasi:
O‘zbekiston Respublikasi Axborot texnologiyalari va kommunikatsiyalarini rivojlantirish vazirligi huzuridagi Aloqa,
axborotlashtirish va telekommunikatsiya texnologiyalari sohasida nazorat bo‘yicha inspeksiyaga biriktirilgan transport vositalari va
boshqa mol-mulkni Davlat inspeksiyasiga;
O‘zbekiston Respublikasi Axborot texnologiyalari va kommunikatsiyalarini rivojlantirish vazirligining Axborot
xavfsizligi va jamoat tartibini ta’minlashga ko‘maklashish markaziga biriktirilgan texnik va transport vositalari, shuningdek,
boshqa mol-mulkni Markaz balansiga beg‘araz o‘tkazsin, Xavfsiz shahar loyihasini amalga oshirish uchun mo‘ljallangan mol-mulk
bundan mustasno.
12. Davlat inspeksiyasi va Markaz operativ boshqaruv huquqi asosida Toshkent shahar, Do‘rmon yo‘li ko‘chasi, 31-uy
manzilidagi binoda joylashtirishsin.
13. Quyidagilar:
“O‘zbektelekom” AKga Markazni zarur aloqa vositalari va yuqori tezlikdagi Internet tarmog‘i bilan ta’minlash;
“O‘zbekenergo” AJga Markazga ajratilgan binoni majburiy tartibda zaxira qilingan uzluksiz energiya ta’minoti bilan
ta’minlash tavsiya etilsin.
14. Markaz axborot sohasida davlat xavfsizligini ta’minlash uchun olib kiriladigan zamonaviy axborot-kommunikatsiya
texnologiyalari, kompyuter texnikasi, dasturiy mahsulotlar, apparat-dasturiy komplekslar, o‘quv va laboratoriya jihozlari, ehtiyot
qismlar, butlovchi qismlar va radiodetallarga bojxona to‘lovlarini (bojxona rasmiylashtiruvi uchun yig‘imlardan tashqari)
to‘lashdan ozod etilsin.
15. O‘zbekiston Respublikasi Axborot texnologiyalari va kommunikatsiyalarini rivojlantirish vazirligi O‘zbekiston
Respublikasi Adliya vazirligi va manfaatdor vazirlik va idoralar bilan birgalikda bir oy muddatda:
O‘zbekiston Respublikasi Axborot texnologiyalari va kommunikatsiyalarini rivojlantirish vazirligining “Xavfsiz shahar”
jamoat tartibiga ko‘maklashish markazi faoliyatini tashkil etish to‘g‘risidagi O‘zbekiston Respublikasi Prezidenti qarori loyihasini
kiritsin;
qonun hujjatlariga ushbu qarordan kelib chiqadigan o‘zgartish va qo‘shimchalar to‘g‘risida O‘zbekiston Respublikasi
Vazirlar Mahkamasiga takliflar kiritsin;
o‘zlari qabul qilgan idoraviy hujjatlarni O‘zbekiston Respublikasi Prezidentining ushbu qaroriga muvofiqlashtirsin.
16. Mazkur qarorning ijrosini nazorat qilish O‘zbekiston Respublikasi Davlat xavfsizlik xizmati Raisi I.B. Abdullayev
zimmasiga yuklansin.
O‘zbekiston Respublikasi Prezidenti Sh. MIRZIYOYEV
Toshkent sh.,
2018-yil 21-noyabr,
PQ-4024-son
O‘zbekiston Respublikasi Prezidentining 2018yil 21-noyabrdagi PQ-4024-son qaroriga
1-ILOVA

O‘zbekiston Respublikasi Axborotlashtirish va telekommunikatsiyalar sohasida nazorat bo‘yicha davlat inspeksiyasi
to‘g‘risidagi
NIZOM
1-bob. Umumiy qoidalar
1. Ushbu Nizom O‘zbekiston Respublikasi Axborotlashtirish va telekommunikatsiyalar sohasida nazorat bo‘yicha davlat
inspeksiyasining (keyingi o‘rinlarda — Davlat inspeksiyasi) maqomi, asosiy vazifalari, funksiyalari, huquqlari, javobgarligi va
faoliyatining tashkiliy asoslarini, shuningdek, uning rahbarlari funksional majburiyatlarini belgilaydi.
2. Davlat inspeksiyasi aloqa, axborotlashtirish va telekommunikatsiya texnologiyalari, davriy bosma nashrlarni tarqatish
va mualliflik huquqlari sohasida fonogrammalar, audiovizual asarlar, elektron hisoblash mashinalari (keyingi o‘rinlarda — EHM)
uchun dasturlar tarqatilishida qonun hujjatlariga rioya qilinishi yuzasidan nazoratni amalga oshiruvchi maxsus maqomga ega
vakolatli davlat organi hisoblanadi.
3. Davlat inspeksiyasi o‘z faoliyatida O‘zbekiston Respublikasi Konstitutsiyasi va qonunlariga, O‘zbekiston Respublikasi
Oliy Majlisi palatalarining qarorlariga, O‘zbekiston Respublikasi Prezidentining farmonlari, qarorlari va farmoyishlariga,
O‘zbekiston Respublikasi Vazirlar Mahkamasining qarorlari va farmoyishlariga, shuningdek, boshqa normativ-huquqiy hujjatlar va
ushbu Nizomga amal qiladi.
4. Davlat inspeksiyasining o‘z vakolati doirasida qabul qiladigan qarorlari aloqa, axborotlashtirish va telekommunikatsiya
texnologiyalari, davriy bosma nashrlarni tarqatish, audiovizual asarlar, fonogrammalar, EHM uchun dasturlarni (sotish, ijaraga
berish va barchaning e’tiboriga yetkazish) tarqatish sohasida faoliyat yurituvchi barcha davlat va xo‘jalik boshqaruvi organlari,
mahalliy davlat hokimiyati organlari, boshqa tashkilotlar va idoralar, xo‘jalik yurituvchi subyektlar tomonidan bajarilishi majburiy
hisoblanadi.
5. Davlat inspeksiyasi davlat va xo‘jalik boshqaruvi organlarida, mahalliy davlat hokimiyati organlarida, boshqa
tashkilotlar va idoralarda axborot-kommunikatsiya texnologiyalari, axborot va kiberxavfsizlikni qonun hujjatlarida belgilangan
tartibda joriy etish va rivojlantirish holati ustidan nazorat, monitoring olib borish, uni o‘rganish va tekshirish vakolatiga ega.
6. Davlat inspeksiyasi yuridik shaxs hisoblanadi, o‘zining mustaqil balansiga, O‘zbekiston Respublikasining bank
muassasalarida hisob raqamiga, shuningdek, O‘zbekiston Respublikasi Davlat gerbi tasviri tushirilgan va o‘z nomi davlat tilida
yozilgan muhrga ega.
Qoraqalpog‘iston Respublikasi, viloyatlar va Toshkent shahar hududiy inspeksiyalari yuridik shaxs hisoblanmaydi hamda
o‘z faoliyatini ushbu Nizomga muvofiq amalga oshiradi.
7. Davlat inspeksiyasining rasmiy nomi:
a) davlat tilida:
to‘liq nomi — O‘zbekiston Respublikasi Axborotlashtirish va telekommunikatsiyalar sohasida nazorat bo‘yicha davlat
inspeksiyasi, qisqartirilgan nomi — O‘zaloqanazorat;
b) rus tilida:
to‘liq nomi — Gosudarstvennaya inspeksiya po kontrolyu v sfere informatizatsii i telekommunikatsiy Respubliki
Uzbekistan, qisqartirilgan nomi — Gosinspeksiyasvyazi;
v) ingliz tilida:
to‘liq nomi — The State Inspection for control in the field of informatization and telecommunication of the Republic of
Uzbekistan.
8. Davlat inspeksiyasi tuzilmasiga:
Davlat inspeksiyasining markaziy apparati;
Qoraqalpog‘iston Respublikasi, viloyatlar va Toshkent shahar hududiy inspeksiyalari;
“Texnik ko‘maklashish markazi” davlat unitar korxonasi kiradi.
Davlat inspeksiyasi boshlig‘iga, zarurat bo‘lganda, belgilangan shtatlar soni doirasida tuzilmaga va shtatlar jadvaliga
o‘zgartirishlar kiritish huquqi beriladi.
2-bob. Davlat inspeksiyasining, markaziy apparat va hududiy inspeksiyalarning vazifalari hamda funksiyalari
§ 1. Davlat inspeksiyasining vazifalari va funksiyalari
9. Quyidagilar yuzasidan davlat nazoratini amalga oshirish Davlat inspeksiyasining asosiy vazifalari hisoblanadi:
1) aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida qonun
hujjatlari, normativ hujjatlar va davlat standartlari talablariga rioya qilish;
2) o‘z vakolati doirasida pochta aloqasi, axborot texnologiyalari va telekommunikatsiyalari xizmatlarining sifatli taqdim
etilishi, davriy bosma nashrlar, fonogrammalar, audiovizual asarlar va EHM uchun dasturlar tarqatilishida iste’molchilar
huquqlarini himoya qilish choralarini ta’minlash;
3) fonogrammalar, audiovizual asarlar, EHM uchun dasturlar tarqatish (sotish, ijaraga berish va barchaning e’tiboriga
yetkazish)da mualliflik huquqlari sohasidagi qonun hujjatlariga va normativ hujjatlarga rioya qilish;
4) normativ-huquqiy hujjatlar talablariga muvofiq davlat organlari va tashkilotlarida, shuningdek, boshqa tashkilot va
idoralarda “Elektron hukumat” tizimida infratuzilmani rivojlantirish va axborot-kommunikatsiya texnologiyalaridan samarali
foydalanish;
5) ish va boshqaruv jarayonlarini avtomatlashtirish, integratsiyalashgan axborot tizimlarini, ma’lumotlar uzatish va
almashishning idoralararo tarmoqlarini joriy etish va ulardan foydalanish, davlat axborot resurslari integratsiyasi, shu jumladan
elektron davlat xizmatlari ko‘rsatish samaradorligi;
6) “oxirgi milya” tamoyili bo‘yicha Internet tarmog‘idan keng polosali foydalanishni, multiservis aloqa tarmoqlari
texnologiyalarini, mobil aloqa bozorini, boshqa zamonaviy telekommunikatsiya xizmatlarini, shuningdek, pochta aloqasi
xizmatlarini va davriy bosma nashrlar tarqatishni kengaytirish yo‘li bilan telekommunikatsiya infratuzilmasini rivojlantirish.
10. Davlat inspeksiyasi o‘ziga yuklangan vazifalarga muvofiq quyidagi funksiyalarni bajaradi:
1) aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida qonun
hujjatlari, normativ hujjatlar va davlat standartlari talablariga rioya qilinishi yuzasidan nazorat sohasida:
xo‘jalik yurituvchi subyektlar tomonidan litsenziyalash haqidagi qonun hujjatlari, litsenziya bitimlari bajarilishi,
radiochastota spektridan foydalanish, pochta aloqasi va telekommunikatsiyalar tarmoqlaridagi, ma’lumotlar uzatishdagi xavfsizlik,
axborot xavfsizligi va kiberxavfsizlik, teleradioeshittirish va axborot tizimlarida xavfsizlik bo‘yicha texnik va texnologik talablar
bajarilishini nazorat qiladi, o‘rganadi va tekshiradi;
aloqa, axborotlashtirish va telekommunikatsiya texnologiyalari sohasida litsenziya talablari va shartlarini buzgan holda,
shuningdek, tegishli litsenziyani rasmiylashtirmasdan faoliyatni amalga oshirayotgan xo‘jalik yurituvchi subyektlarni aniqlaydi,
o‘rganadi va tekshiradi;
telekommunikatsiyalar, pochta aloqasi, davriy bosma nashrlarni tarqatish xizmatlarini ko‘rsatishda, shuningdek,
telekommunikatsiyalar tarmoqlarini, shu jumladan mobil aloqa, radioelektron vositalar, yuqori chastotali qurilmalar va
telekommunikatsiya tizimlari tarmoqlarini loyihalash, qurish, qayta qurish, kengaytirish va foydalanishda qonun hujjatlari,
normativ hujjatlar va davlat standartlari, amaldagi normalar va qoidalarning bajarilishini nazorat qiladi va tekshiradi;
elektr aloqa tarmoqlarining umumiy foydalanishdagi aloqa tarmoqlariga ulanishi qoidalarining, jumladan ulanish
shartlarining bajarilishini nazorat qiladi, o‘rganadi va tekshiradi;
radioelektron vositalarni, yuqori chastotali qurilmalarni va telekommunikatsiya tizimlarini O‘zbekiston Respublikasi
hududida sotib olish (berish) hamda chet eldan olib kelish tartibini, pochta va telekommunikatsiyalar tarmoqlari va inshootlarida
sertifikatlashtirilgan asbob-uskunalar qo‘llanishini nazorat qiladi, o‘rganadi va tekshiradi;
radioelektron vositalar va yuqori chastotali qurilmalarning elektromagnit moslashuvchanligini ta’minlash bo‘yicha
tashkiliy-texnik tadbirlar bajarilishi ustidan nazorat, tekshiruv va monitoring olib boradi;
radioelektron vositalar va yuqori chastotali qurilmalar radionurlanishlari parametrlari, radiochastota spektridan
foydalanish qoidalariga rioya qilinishi ustidan nazorat, tekshiruv va monitoring olib boradi, aloqa, axborotlashtirish va
telekommunikatsiya texnologiyalari, radiochastota spektridan foydalanish va elektron raqamli imzo sohasida monitoringni olib
borish, huquqbuzarliklarning oldini olish va ularga chek qo‘yish masalalarida huquqni muhofaza qilish organlari va boshqa
organlar bilan o‘zaro hamkorlik qiladi;
jinoiy faoliyatdan olingan daromadlarni legallashtirishga va terrorizmni moliyalashtirishga qarshi kurashish bo‘yicha
qonun hujjatlarida belgilangan ichki nazorat qoidalariga pochta aloqasi operatorlari, provaydyerlari rioya etishini belgilangan
tartibda monitoring qiladi, o‘rganadi, tekshiradi va nazorat qiladi;
pochta aloqasi xizmatlari tashkil etilishini, pochta jo‘natmalarini va pul summalarini saqlash ta’minlanishini, pochta
jo‘natmalari qabul qilish, qayta ishlash, topshirish texnologiyalariga rioya etilishini va ularning belgilangan nazorat muddatlarida
o‘tkazilishini o‘rganadi va tekshiradi;
aloqa, axborotlashtirish va telekommunikatsiya texnologiyalari sohasida qo‘llanadigan o‘lchash vositalarini tekshirish va
kalibrlash tartibiga rioya etilishini nazorat qiladi;
telekommunikatsiyalar, pochta aloqasi, teleradioeshittirish tarmoqlarida va axborot tizimlarida axborot xavfsizligini
ta’minlash ishlarining xo‘jalik yurituvchi subyektlar tomonidan bajarilishi yuzasidan nazoratni, o‘rganishni va tekshiruvni tashkil
etadi;
aloqa, axborotlashtirish va telekommunikatsiya texnologiyalari sohasida huquqbuzarliklar profilaktikasi, ularning oldini
olish, ularni aniqlash va ularga chek qo‘yish bo‘yicha kompleks tadbirlar amalga oshirilishini ta’minlaydi;
monitoring va tekshirishlar natijalari bo‘yicha aniqlangan qoidabuzarliklar haqida tegishli qarorlar qabul qiladi,
ko‘rsatmalar beradi va ularni bartaraf etish muddatlarini belgilaydi, shuningdek, litsenziya beradigan organga xo‘jalik yurituvchi
subyektlar litsenziyalarining amal qilishini to‘xtatib turish yoki tugatish to‘g‘risida takliflar kiritadi, Davlat inspeksiyasi
vakolatlariga kirmaydigan qoidabuzarliklar bo‘yicha materiallarni belgilangan tartibda tegishli vakolatli organlarga beradi;
o‘tkazilgan nazorat natijalarini tahlil qiladi va umumlashtiradi, aniqlangan kamchiliklar va qoidabuzarliklarni bartaraf
etish yuzasidan takliflar tayyorlaydi, ularni tegishli davlat organlariga ko‘rib chiqish uchun kiritadi;
aloqa, axborotlashtirish va telekommunikatsiya texnologiyalari sohasida faoliyatni amalga oshiruvchi xo‘jalik yurituvchi
subyektlar tomonidan axborot xavfsizligini, shu jumladan foydalanilishi cheklangan axborotning himoyalanishini ta’minlash,
axborotni kriptografik himoyalash sohasidagi faoliyat turi bo‘yicha litsenziya bitimlari va mahsulotlarni sertifikatlash shartlariga
rioya etish masalalari borasida davlat organlari bilan o‘zaro hamkorlik qiladi;
amaldagi qonun hujjatlariga muvofiq ma’muriy jazo choralarini qo‘llaydi;
2) o‘z vakolati doirasida pochta aloqasi, axborot texnologiyalari va telekommunikatsiyalari xizmatlarining sifatli taqdim
etilishi, davriy bosma nashrlar, fonogrammalar, audiovizual asarlar va EHM uchun dasturlar tarqatilishida iste’molchilar
huquqlarini himoya qilish choralarini ta’minlash yuzasidan nazorat sohasida:
respublika hududida joylashgan aloqa, axborotlashtirish va telekommunikatsiya texnologiyalari sohasidagi xo‘jalik
yurituvchi subyektlarda pochta aloqasi, axborot texnologiyalari va telekommunikatsiyalar, davriy matbuot nashrlarini tarqatish
xizmatlari parametrlari va sifat ko‘rsatkichlarining amaldagi normalarga muvofiqligi yuzasidan monitoring, tekshiruv va nazorat
o‘tkazadi;
texnik vositalar va axborot tizimlari orqali telekommunikatsiyalar tarmoqlari xizmatlarining parametrlari va sifat
ko‘rsatkichlarining muvofiqligini o‘lchaydi va monitoring olib boradi;
pochta aloqasi, telekommunikatsiyalar va davriy bosma nashrlarni tarqatish xizmatlarini hamda davlat va xo‘jalik
boshqaruvi organlari, mahalliy davlat hokimiyati organlari tomonidan, shuningdek, tashkiliy-huquqiy shakli va idoraviy
mansubligidan qat’i nazar, boshqa tashkilotlar va idoralar tomonidan elektron davlat xizmatlarini ko‘rsatish masalalari bo‘yicha
yuridik va jismoniy shaxslarning murojaatlarini zarur holatlarda joyiga borib hamda tegishli hujjatlarni o‘rgangan holda qonun
hujjatlariga muvofiq ko‘rib chiqadi;
vakolatli davlat organlari tomonidan tartibga solinadigan tariflar ro‘yxatiga kiruvchi pochta aloqasi va
telekommunikatsiyalar xizmatlariga tariflarning to‘g‘ri qo‘llanilishini qonun hujjatlarida belgilangan tartibda tekshiradi;
ko‘rsatiladigan xizmatlar, tariflar, xizmatlar ko‘rsatish qoidalari to‘g‘risidagi axborotning, aloqa, axborotlashtirish va
telekommunikatsiya texnologiyalari, davriy matbuot nashrlarini tarqatish sohasida xo‘jalik yurituvchi subyektlarning ish tartibi va
ularni tartibga soluvchi boshqa axborotlarning mavjudligi va foydalanuvchilar uchun tushunarliligini, shuningdek, ular tomonidan
ko‘rsatiladigan xizmatlar hajmining to‘liqligi va muddatlarini nazorat qiladi;
O‘zbekiston Respublikasi hududida xorijiy ommaviy axborot vositalarining teleradiomahsulotlarini va davriy nashrlarini
tarqatish tartibiga rioya qilinishini belgilangan tartibda nazorat qiladi, o‘rganadi va tekshiradi;
pochta aloqasi, telekommunikatsiyalar va davriy matbuot nashrlarini tarqatish xizmatlari sifati bo‘yicha statistik
hisobotlarning ishonchliligiga rioya etilishini nazorat qiladi va tekshiradi;
hisoblangan moliyaviy sanksiyalar (jarimalar)ning belgilangan muddatlarga rioya qilingan holda to‘lanishi va
to‘lanayotgan moliyaviy sanksiyalar (jarimalar)ning summasi to‘g‘riligini nazorat qiladi;
aloqa mahsulotlari sifatiga va iste’molchilarning huquqlarini himoya qilishga, telekommunikatsiyalar vositalari
parametrlariga, radioelektron vositalar va yuqori chastotali qurilmalar radionurlanishlariga tegishli normativ-huquqiy hujjatlar,
texnik reglamentlar, standartlar, texnik shartlar, qoidalar, yo‘riqnomalar, litsenziya talablari va shartlari loyihalarini ko‘rib chiqadi
va ular bo‘yicha xulosalar beradi;
aloqa, axborotlashtirish va telekommunikatsiya texnologiyalari sohasida normativ-huquqiy hujjatlar, texnik reglamentlar,
standartlar, normalar, qoidalar va boshqa normativ hujjatlarni ishlab chiqish, qayta ko‘rib chiqish bo‘yicha buyurtmachi
funksiyalarini bajaradi;
3) fonogrammalar, audiovizual asarlar, EHM uchun dasturlar tarqatish (sotish, ijaraga berish, barchaning e’tiboriga
yetkazish)da mualliflik huquqlari sohasidagi qonun hujjatlariga va normativ hujjatlarga rioya qilinishi yuzasidan nazorat sohasida:
faoliyatni amalga oshirishda litsenziya bitim talablari va shartlarining xo‘jalik yurituvchi subyektlar tomonidan
bajarilishini nazorat qiladi, o‘rganadi va tekshiradi;
fonogrammalar, audiovizual asarlar, EHM uchun dasturlarni tarqatishda mualliflik huquqlariga rioya etilishini o‘rganadi,
monitoring qiladi va tekshiradi, uning yakunlari bo‘yicha tegishli xulosalar tayyorlaydi;
audiovizual asarlar, fonogrammalar va EHM uchun dasturlarni sotish, ijaraga berish va barchaning e’tiboriga yetkazish
bo‘yicha faoliyatni amalga oshiradigan xo‘jalik yurituvchi subyektlarni tekshirish natijalarini tahlil qiladi va umumlashtiradi
hamda tahliliy materiallarni O‘zbekiston Respublikasi Intellektual mulk agentligiga taqdim etadi;
Internet tarmog‘ida mualliflik huquqi obyektlari noqonuniy tarqalishini (barchaning e’tiboriga yetkazilishini) bartaraf
etish choralarini ko‘radi;
4) normativ-huquqiy hujjatlar talablariga muvofiq davlat organlari va tashkilotlarida, shuningdek, boshqa tashkilotlar va
idoralarda “Elektron hukumat” tizimida infratuzilmani rivojlantirish va axborot-kommunikatsiya texnologiyalaridan samarali
foydalanishni nazorat qilish sohasida:
davlat va xo‘jalik boshqaruvi organlari, mahalliy davlat hokimiyati organlarida, shuningdek, aloqa, axborotlashtirish va
telekommunikatsiya texnologiyalari sohasi korxonalari va tashkilotlarida “Elektron hukumat” tizimida axborot-kommunikatsiya
texnologiyalarini joriy etish va rivojlantirish jarayonlarini belgilangan tartibda o‘rganadi, monitoring qiladi va tekshiradi;
“Elektron hukumat” tizimida davlat va xo‘jalik boshqaruvi organlari, mahalliy davlat hokimiyati organlarida axborotkommunikatsiya texnologiyalari infratuzilmasining joriy holatini o‘rganadi va tekshiradi;
davlat va xo‘jalik boshqaruvi organlarida, mahalliy davlat hokimiyati organlarida, shuningdek, boshqa tashkilot va
idoralarda aloqa, axborotlashtirish va telekommunikatsiya texnologiyalari sohasida qonun hujjatlari, normativ hujjatlar va davlat
standartlari talablari bajarilishini nazorat qiladi;
davlat va xo‘jalik boshqaruvi organlarida, mahalliy davlat hokimiyati organlarida, shuningdek, boshqa tashkilotlar va
idoralarda axborot resurslari va elektron davlat xizmatlarining mavjudligi hamda ulardan foydalanishning imkoni yaratilganligi
ustidan monitoring va tekshiruv olib boradi;
5) ish va boshqaruv jarayonlarini avtomatlashtirish, integratsiyalashgan axborot tizimlarini, ma’lumotlar uzatish va
almashishning idoralararo tarmoqlarini joriy etish va ulardan foydalanish, davlat axborot resurslari integratsiyasi, shu jumladan
elektron davlat xizmatlari ko‘rsatish samaradorligi yuzasidan nazorat sohasida:
ish va boshqaruv jarayonlarini avtomatlashtirish, integratsiyalashgan axborot tizimlari, ma’lumotlar uzatish va
ma’lumotlar almashishning idoralararo tarmoqlarini joriy etish hamda ulardan foydalanish, davlat axborot resurslari integratsiyasi
holatini tahlil qiladi, baholaydi va tekshiradi;
davlat va xo‘jalik boshqaruvi organlarida, mahalliy davlat hokimiyati organlarida axborot-kommunikatsiya
texnologiyalarini joriy etish va rivojlantirish jarayonlari ustidan olib borilgan monitoring va tekshiruv natijalarini tahlil qiladi va
umumlashtiradi, aniqlangan kamchiliklarni bartaraf etish bo‘yicha tegishli xulosa va takliflar tayyorlaydi;
davlat va xo‘jalik boshqaruvi organlari, mahalliy davlat hokimiyati organlari tomonidan axborot-kommunikatsiya
texnologiyalarining holati va ularni rivojlantirish to‘g‘risida axborotlarning ishonchliligi ta’minlanishi va o‘z vaqtida taqdim
etilishini o‘rganadi, tekshiradi va monitoringini olib boradi;
6) “oxirgi milya” tamoyili bo‘yicha Internet tarmog‘idan keng polosali foydalanishni, multiservis aloqa tarmoqlari
texnologiyalarini, mobil aloqa bozorini, boshqa zamonaviy telekommunikatsiya xizmatlarini, shuningdek, pochta aloqasi
xizmatlarini va davriy bosma nashrlar tarqatishni kengaytirish yo‘li bilan telekommunikatsiya infratuzilmasini rivojlantirish
yuzasidan nazorat sohasida:
qonun hujjatlariga muvofiq telekommunikatsiya tarmoqlari, axborotlashtirish tizimlari va vositalari yaratilishi va
ishlatilishi bo‘yicha xo‘jalik yurituvchi subyektlar faoliyatini tekshiradi, o‘rganadi va nazorat qiladi;
aloqa, axborotlashtirish va telekommunikatsiya texnologiyalari tarmoqlarining yangidan quriladigan va qayta quriladigan
obyektlarini foydalanishga qabul qilib olish komissiyalarida qatnashadi.
Davlat inspeksiyasi qonun hujjatlariga muvofiq boshqa vazifalarni ham bajarishi mumkin.
§ 2. Davlat inspeksiyasi markaziy apparatining vazifalari va funksiyalari
11. Quyidagilar Davlat inspeksiyasi markaziy apparatining asosiy vazifalari hisoblanadi:
1) hududiy inspeksiyalar bilan birgalikda Davlat inspeksiyasiga yuklatilgan vazifa va funksiyalarning samarali
bajarilishini ta’minlash;
2) hududiy inspeksiyalarni rivojlantirishga ko‘maklashish va ularni rivojlantirish istiqbollarini belgilash;
3) Davlat inspeksiyasiga yuklangan vazifalarni bajarishda boshqa vazirliklar va idoralar bilan o‘zaro hamkorlikni tashkil
qilish va hududiy inspeksiyalar faoliyatini muvofiqlashtirish va nazorat qilish;
4) aloqa, axborotlashtirish va telekommunikatsiya texnologiyalari, axborot xavfsizligi hamda mualliflik huquqini himoya
qilish sohasidagi yo‘nalishlar bo‘yicha tegishli ta’lim muassasalarida, shuningdek, respublika vakolatli organlarining ixtisoslashgan
o‘quv yurtlarida Davlat inspeksiyasi xodimlari qayta tayyorlanishini va malakasi oshirilishini tashkil etish.
12. Davlat inspeksiyasining markaziy apparati o‘ziga yuklangan asosiy vazifalarga muvofiq quyidagi funksiyalarni
amalga oshiradi:
1) hududiy inspeksiyalar bilan birgalikda Davlat inspeksiyasiga yuklatilgan vazifalar va funksiyalar bajarilishini
ta’minlaydi;
2) olib boriladigan nazorat, tekshiruv va o‘rganish natijalarini tahlil qiladi hamda umumlashtiradi, aniqlangan kamchiliklar
va qoidabuzarliklarini bartaraf etish yuzasidan takliflar tayyorlaydi, ularni ko‘rib chiqish uchun tegishli davlat organlariga kiritadi;
3) monitoring va tekshirishlar natijalari bo‘yicha aniqlangan qoidabuzarliklar yuzasidan tegishli qarorlar, ularni bartaraf
etish muddatlari belgilangan ko‘rsatmalar, xo‘jalik yurituvchi subyektlar litsenziyalarining amal qilishini to‘xtatib turish yoki
tugatish to‘g‘risida takliflar, shuningdek, Davlat inspeksiyasi vakolatlariga kirmaydigan qoidabuzarliklar bo‘yicha materiallarni
belgilangan tartibda tegishli vakolatli organlarga topshirish uchun tayyorlaydi;
4) aloqa sifatiga va iste’molchilarning huquqlarini himoya qilishga, telekommunikatsiya vositalari parametrlariga,
radioelektron vositalar va yuqori chastotali qurilmalar radionurlanishlariga tegishli normativ-huquqiy hujjatlar, texnik reglamentlar,
standartlar, texnik shartlar, qoidalar, yo‘riqnomalar, litsenziya talablari va shartlari loyihalarini ko‘rib chiqadi va ular bo‘yicha
taklif tayyorlaydi;
5) davlat va xo‘jalik boshqaruvi organlari, mahalliy davlat hokimiyati organlarida, shuningdek, boshqa tashkilotlar va
idoralarda axborot-kommunikatsiya texnologiyalarining holati hamda uni rivojlantirish bo‘yicha hududiy inspeksiyalar tomonidan
taqdim etiladigan hisobotlar va axborotlarning ishonchliligini o‘rganadi.
Davlat inspeksiyasining markaziy apparati qonun hujjatlariga muvofiq boshqa funksiyalarni ham bajarishi mumkin.
§ 3. Qoraqalpog‘iston Respublikasi, viloyatlar va Toshkent shahar hududiy inspeksiyalarining vazifalari va funksiyalari
13. Hududiy inspeksiyalar tegishli hududda Davlat inspeksiyasiga yuklangan va ushbu Nizom bilan belgilangan vazifalar
hamda funksiyalarning samarali bajarilishini amalga oshiradi.
Bundan tashqari, hududiy inspeksiyalar:
1) yuklangan vazifa va funksiyalarni amalga oshirish doirasida yillik, choraklik va oylik ish rejalarini ishlab chiqadi
hamda belgilangan tartibda Davlat inspeksiyasi bilan kelishadi;
2) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasida amalga oshirilgan ishlar to‘g‘risida belgilangan tartibda hisobot va
axborotlarni taqdim etadi;
3) Davlat inspeksiyasi ish rejalarini tayyorlashda qatnashadi;
4) aholini ommaviy axborot vositalari orqali Davlat inspeksiyasining maqsadlari, vazifalari va amalga oshirilayotgan
faoliyatining aniq natijalari to‘g‘risida muntazam xabardor qilib boradi.
Hududiy inspeksiyalar qonun hujjatlariga muvofiq boshqa funksiyalarni ham amalga oshirishi mumkin.
4-bob. Davlat inspeksiyasi va hududiy inspeksiyalarning huquqlari va javobgarligi
§ 1. Davlat inspeksiyasining huquqlari va javobgarligi
14. Davlat inspeksiyasi o‘ziga yuklangan vazifalar va funksiyalarni amalga oshirish uchun quyidagi huquqlarga ega:
1) aloqa, axborotlashtirish va telekommunikatsiya texnologiyalari, shuningdek, davriy bosma nashrlarni tarqatish
sohasidagi qonun hujjatlari, normativ hujjatlar va davlat standartlari talablari va ko‘rsatiladigan xizmatlar sifati buzilishi faktlari
to‘g‘risida ma’lumotlar olish va aniqlash;
2) aloqa, axborotlashtirish, telekommunikatsiya texnologiyalari, audiovizual asarlar, fonogrammalar va EHM uchun
dasturlarni, davriy bosma nashrlarni tarqatish (sotish, ijaraga berish va barchaning e’tiboriga yetkazish) sohasida faoliyat
yuritadigan xo‘jalik yurituvchi subyektlarni, shuningdek, davlat va xo‘jalik boshqaruvi organlari, mahalliy davlat hokimiyati
organlarida axborot-kommunikatsiya texnologiyalarini joriy etish va rivojlantirishning holatini o‘rganish va tekshirish;
3) aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida faoliyatni
amalga oshiruvchi xo‘jalik yurituvchi subyektlarga, ular tomonidan normativ-huquqiy hujjatlar, texnik reglamentlar, standartlar,
normalar talablari va taqdim etilayotgan xizmatlar sifati buzilgan holda belgilangan tartibda moliyaviy sanksiyalar (jarimalar)ni
hisoblash to‘g‘risida qaror qabul qilish;
4) davlat va xo‘jalik boshqaruvi, mahalliy davlat hokimiyati organlari, boshqa tashkilotlar va idoralardan o‘z faoliyatini
amalga oshirish uchun zarur bo‘lgan axborotlar, hujjatlar, ma’lumotnomalar va boshqa materiallarni so‘rash va olish;
5) aloqa, axborotlashtirish, va telekommunikatsiya texnologiyalari, radiochastota spektridan foydalanish va davriy bosma
nashrlarni tarqatish sohasidagi ma’muriy huquqbuzarlik to‘g‘risidagi ishlarni ko‘rib chiqish va bayonnomalar tuzish, jinoiy
faoliyatdan olingan daromadlarni legallashtirishga va terrorizmni moliyalashtirishga qarshi kurashish doirasida qonun
hujjatlarining pochta aloqasi operatorlari, provaydyerlari tomonidan buzilishi holatlari aniqlangan taqdirda esa, ushbu holatlar
to‘g‘risidagi ma’lumotlarni tegishli davlat nazorati organlariga belgilangan tartibda yuborish;
6) fonogrammalar, audiovizual asarlar, EHM uchun dasturlarni tarqatishda mualliflik huquqlari sohasidagi ma’muriy
huquqbuzarlik to‘g‘risida bayonnomalarni tuzish va ko‘rib chiqish uchun sudga yuborish;
7) zarur hollarda, aloqa, axborotlashtirish va telekommunikatsiya texnologiyalari sohasidagi masalalarni tekshirish,
o‘rganish va ko‘rib chiqishda qatnashish uchun davlat va xo‘jalik boshqaruvi organlari, mahalliy davlat hokimiyati organlari,
ilmiy-tadqiqot muassasalarining mutaxassislari va ekspertlarini jalb etish, shuningdek, huquqni muhofaza qilish organlari bilan
hamkorlik qilish;
8) aloqa, axborotlashtirish, va telekommunikatsiya texnologiyalari, davriy bosma nashrlarni tarqatish sohasida faoliyatni
amalga oshiruvchi xo‘jalik yurituvchi subyektlardan, shuningdek, davlat va xo‘jalik boshqaruvi organlari, mahalliy davlat
hokimiyati organlaridan Davlat inspeksiyasi vakolatiga tegishli masalalar bo‘yicha zarur ma’lumotlar, materiallar va hisobotlarni
talab qilish;
9) vazirliklar, idoralar va boshqa tashkilotlardan, shu jumladan ilmiy-tadqiqot muassasalari va laboratoriyalardan o‘z
vakolatlarini amalga oshirish uchun aloqa, axborotlashtirish va telekommunikatsiya texnologiyalari, davriy bosma nashrlarni
tarqatish sohasidagi texnik hujjatlar, qoidalar, vositalarning ish normalarini olish;
10) O‘zbekiston Respublikasi hududida radioelektron vositalar va yuqori chastotali qurilmalardan foydalanish
monitoringini olib borish;
11) ekspert xulosasini olish uchun tekshirish va monitoring natijalarini vakolatli organlarga taqdim etish;
12) aloqa, axborotlashtirish va telekommunikatsiya texnologiyalari sohasidagi vositalar va inshootlarning texnik holatini,
ulardan texnik foydalanish qoidalariga rioya etilishini nazorat qilish;
13) aloqa, axborotlashtirish va telekommunikatsiya texnologiyalari sohasida qurilish normalari va qoidalari buzilgan holda
olib borilayotgan qurilish ishlarini aniqlangan kamchiliklar bartaraf etilgunga qadar to‘xtatib turish;
14) litsenziya bitimlari talab va shartlari xo‘jalik yurituvchi subyektlar tomonidan buzilgan holatlarda ularga
ogohlantirishlar berish;
15) tashkiliy-huquqiy shaklidan va idoraviy mansubligidan qat’i nazar xo‘jalik yurituvchi subyektlarga, yuridik va
jismoniy shaxslarga, shuningdek, davlat va xo‘jalik boshqaruvi organlarining, mahalliy davlat hokimiyati organlarining axborotkommunikatsiya texnologiyalarini joriy qilish va rivojlantirishning borishida qoidabuzarliklarga yo‘l qo‘ygan mansabdor
shaxslariga davlat nazorati doirasida olib borilgan o‘rganishlar, monitoring, tekshirishlar natijasida aniqlangan qoidabuzarliklarni
bartaraf etish to‘g‘risida bajarilishi majburiy bo‘lgan ko‘rsatmalar berish;
16) texnik vositalar va axborot tizimlari orqali telekommunikatsiyalar tarmoqlari xizmatlarining sifatini o‘lchash va
monitoringini olib borish.
Davlat inspeksiyasi qonun hujjatlariga muvofiq boshqa huquqlarga ham ega bo‘lishi mumkin.
15. Davlat inspeksiyasi:
1) o‘ziga yuklangan vazifalar va funksiyalarning samarali bajarilishi va taqdim etiladigan tahliliy hujjatlarning
xolisonaligi va kompleksliligi;
2) o‘z vakolatiga kirmaydigan qoidabuzarliklar bo‘yicha ma’lumotlarning vakolatli organlarga o‘z vaqtida taqdim etilishi;
3) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasida fuqarolar va tadbirkorlik subyektlarining huquqlari va qonuniy manfaatlariga
rioya etilishi va ularning himoyasi ta’minlanishi;
4) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasida qonun hujjatlari, normativ hujjatlar va davlat standartlari bajarilishi yuzasidan
nazoratning ta’minlanishi uchun javob beradi.
§ 2. Davlat inspeksiyasi markaziy apparatining huquqlari va javobgarligi
16. Davlat inspeksiyasining markaziy apparati o‘ziga yuklangan vazifalar va funksiyalarni amalga oshirish uchun Davlat
inspeksiyasining huquqlari bilan bir qatorda quyidagi huquqlarga ham ega:
1) aloqa, axborotlashtirish va telekommunikatsiya texnologiyalari, davriy bosma nashrlarni tarqatish sohasida faoliyat
ko‘rsatuvchi va normativ-huquqiy hujjatlar, texnik reglamentlar, standartlar talablari va ular tomonidan ko‘rsatiladigan xizmatlar
sifati, respublika hududida foydalaniladigan telekommunikatsiya vositalari, radioelektron vositalar va yuqori chastotali qurilmalar
radionurlanishlari parametrlarining muntazam ravishda buzilishiga yo‘l qo‘yayotgan xo‘jalik yurituvchi subyektlarning ayrim
qurilmalari va texnologik uchastkalari ishini aniqlangan kamchiliklar bartaraf etilgunga qadar vaqtincha to‘xtatish to‘g‘risida qaror
chiqarish;
2) radionurlanishlar normasi va parametrlari buzilganda, shu jumladan televideniye va radioeshittirish dasturlarini qabul
qilishda to‘sqinlik qilishga olib kelgan holatlarda radioelektron vositalar va yuqori chastotali qurilmalardan foydalanishga berilgan
ruxsatnomalarning amal qilishini aniqlangan kamchiliklar bartaraf etilgungacha 10 kundan ko‘p bo‘lmagan muddatga to‘xtatib
qo‘yish;
3) litsenziya bitimlarining talab va shartlari buzilganligi uchun litsenziyalarning amal qilishini tugatish va to‘xtatib turish,
ularni bekor qilish to‘g‘risida O‘zbekiston Respublikasi Vazirlar Mahkamasiga takliflar kiritish;
4) aloqa, axborotlashtirish va telekommunikatsiya texnologiyalari, mualliflik huquqlari sohasida faoliyatni amalga
oshirishga litsenziya olish uchun ariza beruvchi tomonidan taqdim etilgan hujjatlardagi ma’lumotlarning ishonchliligini tekshirish;
5) hududiy inspeksiyalardan Davlat inspeksiyasining markaziy apparatida ko‘rib chiqiladigan masalalarni, shuningdek,
normativ hujjatlar loyihalarini tahlil qilish va o‘rganish uchun zarur bo‘lgan materiallar va ma’lumotlarni so‘rash va olish;
6) zarur bo‘lganda, Davlat inspeksiyasida ko‘rib chiqiladigan masalalarni o‘rganish, axborot va tahliliy materiallarni,
shuningdek, normativ hujjatlar loyihalarini tayyorlash uchun hududiy inspeksiyalar rahbarlari hamda vakillarini jalb qilish, ushbu
maqsadlar uchun ekspert va ishchi guruhlar tuzish;
7) hududiy inspeksiyalardan ular tomonidan kiritilgan normativ hujjatlar loyihalari qayta ishlab chiqilishini talab qilish,
zarur bo‘lganda, ularni puxtalashtirish uchun qaytarish;
8) hududiy inspeksiyalar rahbarlari hamda vakillari ishtirokida yig‘ilishlar o‘tkazish;
9) hududiy inspeksiyalarga Davlat inspeksiyasiga yuklangan hamda tezkor hal etishni talab etadigan vazifalar va
funksiyalarni bajarish bilan bog‘liq masalalar bo‘yicha belgilangan tartibda topshiriqlar berish;
10) hududiy inspeksiyalar normativ-huquqiy hujjatlar, O‘zbekiston Respublikasi Prezidentining topshiriqlari, shuningdek,
Davlat inspeksiyasi va uning rahbariyati hujjatlari hamda topshiriqlarini bajarish bo‘yicha faoliyatini belgilangan tartibda o‘rganish
hamda tekshirish;
11) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasidagi qonun hujjatlari, normativ hujjatlar va davlat standartlari buzilishlari bilan
bog‘liq materiallarni vakolatli organlar va huquqni muhofaza qilish organlariga belgilangan tartibda yuborish.
Davlat inspeksiyasining markaziy apparati qonun hujjatlariga muvofiq boshqa huquqlarga ham ega bo‘lishi mumkin.
17. Davlat inspeksiyasining markaziy apparati quyidagilar uchun mas’ul:
1) hududiy inspeksiyalar bilan birgalikda Davlat inspeksiyasiga yuklangan vazifalar va funksiyalarning sifatli va o‘z
vaqtida bajarilishini, taqdim etiladigan tahliliy hujjatlarning xolisligini va kompleksliligini ta’minlash;
2) Davlat inspeksiyasi tomonidan kiritiladigan, shuningdek, o‘zi tomonidan qabul qilinadigan qarorlarni sifatli tayyorlash
va ekspertizadan o‘tkazish;
3) markaziy apparat va hududiy inspeksiyalar tomonidan aloqa, axborotlashtirish va telekommunikatsiya texnologiyalari,
fonogrammalar, audiovizual asarlar, EHM uchun dasturlarni tarqatish sohasida qonun hujjatlariga, normativ hujjatlar va davlat
standartlariga rioya qilinishini nazorat qilish bo‘yicha dasturlar, tadbirlar rejalari, “yo‘l xaritalari” va boshqa dasturiy hujjatlar
amalga oshirilishini tashkil qilish;
4) markaziy apparat va hududiy inspeksiyalar xodimlari rezervini shakllantirish.
§ 3. Qoraqalpog‘iston Respublikasi, viloyatlar va Toshkent shahar hududiy inspeksiyalarning huquqlari va javobgarligi
18. Hududiy inspeksiyalar o‘zlariga yuklangan vazifalar va funksiyalarni amalga oshirish uchun Davlat inspeksiyasining
huquqlari bilan bir qatorda quyidagi huquqlarga ham ega:
1) davlat va xo‘jalik boshqaruvi hududiy organlaridan, mahalliy davlat hokimiyati organlaridan hududiy inspeksiyalarning
vakolatiga kiradigan masalalarni hal qilish uchun zarur bo‘lgan axborotni belgilangan tartibda so‘rash va olish;
2) davlat va xo‘jalik boshqaruvi hududiy organlariga, mahalliy davlat hokimiyati organlariga ko‘rib chiqish uchun
hududiy inspeksiyalar vakolatiga kiradigan masalalar bo‘yicha takliflarni ko‘rib chiqish uchun kiritish;
3) Davlat inspeksiyasi hay’ati va ilmiy-texnik kengashi ishida qatnashish;
4) Davlat inspeksiyasi topshirig‘iga ko‘ra aloqa, axborotlashtirish va telekommunikatsiya texnologiyalari, fonogrammalar,
audiovizual asarlar, EHM uchun dasturlarni tarqatishda mualliflik huquqlari sohasidagi masalalar bo‘yicha yig‘ilishlar va
seminarlar tashkil qilish va o‘tkazish;
5) hududiy inspeksiyalarning moddiy-texnika bazasini yaxshilash bo‘yicha takliflar kiritish;
6) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasidagi qonun hujjatlari, normativ hujjatlar va davlat standartlari buzilishlari bilan
bog‘liq materiallarni vakolatli organlar va huquqni muhofaza qilish organlariga belgilangan tartibda yuborish;
7) Davlat inspeksiyasiga hududiy inspeksiyalarning rahbarlari va xodimlari uchun malaka oshirish kurslarini tashkil qilish
bo‘yicha takliflar berish;
8) hududiy inspeksiyalarga malakali va qobiliyatli yosh xodimlarni jalb qilish.
Hududiy inspeksiyalar qonun hujjatlariga muvofiq boshqa huquqlarga ham ega bo‘lishi mumkin.
19. Hududiy inspeksiyalar quyidagilar uchun mas’ul:
1) hududiy inspeksiyalarga yuklangan vazifalar va funksiyalarning o‘z vaqtida va sifatli bajarilishini ta’minlash;
2) o‘z vakolatiga kirmaydigan masalalar bo‘yicha aniqlangan kamchiliklar to‘g‘risidagi ma’lumotlarni vakolatli
organlarga o‘z vaqtida taqdim etish;
3) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasida fuqarolar va tadbirkorlik subyektlarining huquqlari va qonuniy manfaatlari
himoya qilinishini va ularga rioya etilishini ta’minlash;
4) aloqa, axborotlashtirish va telekommunikatsiya texnologiyalari, fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasidagi qonun hujjatlari, normativ hujjatlar va davlat standartlari bajarilishi
yuzasidan nazoratni ta’minlash;
5) Davlat inspeksiyasiga kiritiladigan hujjatlar va takliflarning loyihalarini ishlab chiqish sifati, yakuniy natijalari va
amalga oshirish oqibatlari;
6) Davlat inspeksiyasining markaziy apparati bilan birgalikda aloqa, axborotlashtirish va telekommunikatsiya
texnologiyalari, fonogrammalar, audiovizual asarlar, EHM uchun dasturlarni tarqatishda mualliflik huquqlari sohasida
qonunchilikka rioya qilinishi yuzasidan nazoratni ta’minlash bo‘yicha dasturlar, tadbirlar rejalari, “yo‘l xaritalari” va boshqa
dasturiy hujjatlarning samarali amalga oshirilishi.
5-bob. Davlat inspeksiyasi rahbarlarining asosiy funksional vazifalari
20. Quyidagilar Davlat inspeksiyasi boshlig‘ining asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya qilish;
2) Davlat inspeksiyasi faoliyatiga umumiy rahbarlikni amalga oshirish, O‘zbekiston Respublikasi Prezidentining tegishli
hujjatlari hamda boshqa qonun hujjatlari bilan yuklangan vazifa va funksiyalar bajarilishini tashkillashtirish;
3) Davlat inspeksiyasi faoliyatini yanada takomillashtirish bo‘yicha O‘zbekiston Respublikasi Prezidentining hujjatlari
bilan tasdiqlangan konsepsiyalar, kompleks dasturlar va kompleks tadbirlar bajarilishini tanqidiy va puxta tahlil qilish;
4) O‘zbekiston Respublikasi Prezidentining topshiriqlarini bajarish;
5) o‘z o‘rinbosarlarining va Davlat inspeksiyasi boshqa mansabdor shaxslarining vakolatlarini belgilash, ular o‘rtasida
vazifalarni taqsimlash, Davlat inspeksiyasi faoliyatining ayrim uchastkalariga rahbarlik yuzasidan o‘z o‘rinbosarlarining va boshqa
mansabdor shaxslarning vakolatlarini hamda shaxsiy javobgarligi darajasini belgilash;
6) Davlat inspeksiyasi xodimlarini tizimli qayta tayyorlash va ularning malakasini oshirishni tashkil qilish;
7) Davlat inspeksiyasi tizimida kadrlarni tanlash va joy-joyiga qo‘yish, ularning samarali faoliyati uchun zarur shartsharoitlar yaratish, Davlat inspeksiyasining kadrlar zaxirasini shakllantirish;
8) bo‘sh lavozimlarga taklif etilgan nomzodlarning, shuningdek, Davlat inspeksiyasiga ishga qabul qilinadigan boshqa
kadrlarning professionalligi, chuqur bilimga egaligi, amaliy tajribasi, ishchanlik va ma’naviy-axloqiy fazilatlari yuqori darajasi
kafolatlanganligini ta’minlash;
9) Davlat inspeksiyasi faoliyatiga taalluqli bo‘lgan masalalar bo‘yicha normativ-huquqiy hujjatlarning loyihalari sifatli
ishlab chiqilishini, O‘zbekiston Respublikasining “Normativ-huquqiy hujjatlar to‘g‘risida”gi, “Qonunlar loyihalarini tayyorlash va
O‘zbekiston Respublikasi Oliy Majlisining Qonunchilik palatasiga kiritish tartibi to‘g‘risida”gi qonunlari, O‘zbekiston
Respublikasi Vazirlar Mahkamasining 2005-yil 14-fevraldagi 62-son qarori bilan tasdiqlangan O‘zbekiston Respublikasi Vazirlar
Mahkamasining Reglamenti, O‘zbekiston Respublikasi Prezidentining 2018-yil 26-avgustdagi PF-5519-son Farmoni bilan
tasdiqlangan O‘zbekiston Respublikasi Prezidenti Administratsiyasining Reglamenti talablariga qat’iy muvofiq holda ularning
tegishli vazirlik va idoralarga kiritilishini tashkil qilish, ularni ishlab chiqishda qatnashish;
10) qonunchilik talablariga qat’iy muvofiq ravishda Davlat inspeksiyasi rahbarlari va xodimlarining xizmat safarlarini
tashkil etish, xizmat safarlarining asosliligi, samaradorligi hamda natijadorligini, safar xarajatlari uchun ajratiladigan
mablag‘lardan maqsadli va oqilona foydalanilishini ta’minlash;
11) o‘z o‘rinbosarlarining, markaziy apparat bo‘linmalari va hududiy inspeksiyalar rahbarlarining faoliyati samaradorligi
va natijadorligini tizimli ravishda tanqidiy tahlil qilish, Davlat inspeksiyasi kengashi majlislarida ularning shaxsiy hisobotlarini
tinglash, chorak yakunlari bo‘yicha zarur choralar ko‘rish;
12) Davlat inspeksiyasi xodimlari va o‘rinbosarlarini rag‘batlantirish va intizomiy javobgarlikka tortish masalalarini hal
qilish, ularning shaxsiy javobgarligini oshirish bo‘yicha tizimli chora-tadbirlarni amalga oshirish;
13) Xodimlarning tasdiqlangan odob-axloq qoidalari talablariga Davlat inspeksiyasi xodimlari tomonidan rioya etilishini
ta’minlash;
14) O‘zbekiston Respublikasining “Korrupsiyaga qarshi kurashish to‘g‘risida”gi Qonuni talablariga muvofiq Davlat
inspeksiyasi faoliyatida korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir
etilishiga ko‘maklashadigan sabablar hamda sharoitlarni huquqni qo‘llash amaliyoti va qonunchilikni takomillashtirish choratadbirlarini ishlab chiqish hamda amalga oshirish orqali aniqlash, tahlil qilish, bartaraf etish;
15) Davlat inspeksiyasi va uning hududiy inspeksiyalari ishlarini tashkil qilishning zamonaviy shakllari joriy etilishini
ta’minlash;
16) jismoniy va yuridik shaxslar murojaatlarini ko‘rib chiqish bo‘yicha samarali ishlarni tashkil qilish, aholi bilan bevosita
va ochiq muloqotni yo‘lga qo‘yish, qonunchilik bilan belgilangan muddatlarda va tartibda jismoniy shaxslarning va yuridik
shaxslar vakillarining shaxsiy qabullarini, shu jumladan sayyor qabullarini muntazam olib borish;
17) O‘zbekiston Respublikasi Prezidentining Xalq qabulxonalari bilan samarali hamkorlik qilish, Davlat inspeksiyasi
rahbarlari va xodimlarining qabulxonalar faoliyatida faol ishtirok etishini tashkil qilish, jismoniy va yuridik shaxslardan
O‘zbekiston Respublikasi Prezidentining Virtual qabulxonasiga kelib tushadigan murojaatlarning o‘z vaqtida va to‘liq ko‘rib
chiqilishini ta’minlash;
18) davlat sirlariga kiritilgan axborot va maxfiy axborot bilan ishlashda qonun hujjatlari talablariga rioya qilish;
19) Davlat inspeksiyasining, shuningdek, uning hududiy inspeksiyalarining barcha xodimlari tomonidan bajarilishi
majburiy bo‘lgan buyruqlar, farmoyishlar, qarorlar chiqarish hamda ko‘rsatmalar berish;
20) zarur bo‘lganda belgilangan umumiy shtatlar soni doirasida Davlat inspeksiyasi tuzilmasiga o‘zgartirishlar kiritish.
Davlat inspeksiyasi boshlig‘i qonun hujjatlariga muvofiq boshqa vakolatlarni ham amalga oshirishi mumkin.
21. Quyidagilar Davlat inspeksiyasi boshlig‘i o‘rinbosarlarining asosiy funksional vazifalari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya qilish;
2) Davlat inspeksiyasi boshlig‘i vaqtinchalik bo‘lmaganda tegishli buyruq asosida uning vazifalarini bajarish;
3) mutasaddilik qilinadigan markaziy apparat bo‘linmalari va hududiy inspeksiyalarning faoliyatini muvofiqlashtirish,
nazorat qilish va bevosita rahbarlik qilish, xodimlar o‘rtasida majburiyatlarni taqsimlash;
4) Davlat inspeksiyasi faoliyatini yanada takomillashtirish bo‘yicha konsepsiyalar, kompleks dasturlar va tadbirlar
bajarilishini tanqidiy hamda chuqur tahlil qilish;
5) mutasaddilik qilinadigan markaziy apparat bo‘linmalari va hududiy inspeksiyalar tomonidan vazifalarning bajarilishini
so‘zsiz ta’minlash choralarini ko‘rish, boshqarmalar rahbarlarining hisobotlarini tizimli ravishda eshitish hamda qayd etilgan
ko‘rsatkichlarga erishish borasida ularning shaxsiy mas’uliyatini oshirish;
6) mutasaddilik qilinadigan markaziy apparat bo‘linmalari va hududiy inspeksiyalar rahbarlarining har choraklik ish
rejalarini tasdiqlash, ularning bajarilishi nazoratini ta’minlash;
7) O‘zbekiston Respublikasi Prezidenti hujjatlari va topshiriqlari bajarilishini ta’minlash, ijro intizomini mustahkamlash
bo‘yicha kompleks amaliy chora-tadbirlarni amalga oshirish, shuningdek, topshiriqlarning o‘z vaqtida va sifatli bajarilishi uchun
markaziy apparat bo‘linmalari va hududiy inspeksiyalar rahbarlarining shaxsiy mas’uliyatini oshirish choralarini ko‘rish;
8) Davlat inspeksiyasi boshlig‘ining topshiriqlari va buyruqlari o‘z vaqtida hamda sifatli bajarilishini ta’minlash;
9) Davlat inspeksiyasi boshlig‘iga mutasaddilik qilinadigan markaziy apparat bo‘linmalarida va hududiy inspeksiyalarda
kadrlarni tanlash va joy-joyiga qo‘yishga doir takliflar taqdim etish, ularning professional darajasi, chuqur bilimga, amaliy
tajribaga egaligi, ishchanlik va ma’naviy-axloqiy fazilatlarining yuqoriligi kafolatlanganini ta’minlash, ularning kasb malakasini
oshirish choralarini ko‘rish, Davlat inspeksiyasining kadrlar zaxirasini shakllantirish;
10) normativ-huquqiy hujjatlar loyihalarining sifatli ishlab chiqilishini ta’minlash, qonun hujjatlari talablariga qat’iy
muvofiq ravishda Davlat inspeksiyasi tomonidan tayyorlangan hujjatlarning loyihalarini ko‘rib chiqish va ularga viza qo‘yish;
11) qonunchilik talablariga qat’iy muvofiq ravishda xizmat safarlarida bo‘lish, xizmat safarlarining asosliligi,
samaradorligi va natijadorligini hamda xizmat safarlari uchun ajratiladigan mablag‘lardan maqsadli va oqilona foydalanilishini
ta’minlash;
12) mutasaddilik qilinadigan markaziy apparat bo‘linmalari va hududiy inspeksiyalarning rahbarlari hamda xodimlari
faoliyati samaradorligi va natijadorligini tizimli ravishda tanqidiy tahlil qilish, Davlat inspeksiyasi kengashi majlislarida ularning
shaxsiy hisobotlarini eshitish, yakunlari bo‘yicha zarur choralar ko‘rish;
13) Davlat inspeksiyasi boshlig‘iga mutasaddilik qilinadigan markaziy apparat bo‘linmalari hamda hududiy
inspeksiyalarning rahbarlari va xodimlarini rag‘batlantirish va intizomiy javobgarlikka tortish, shu jumladan ularning egallab
turgan lavozimiga noloyiqligi to‘g‘risidagi masalani ko‘rib chiqish bo‘yicha takliflar berish, yuklangan vazifalar va funksional
majburiyatlarning bajarilishi yuzasidan ularning shaxsiy mas’uliyatini oshirish bo‘yicha tizimli chora-tadbirlarni amalga oshirish;
14) Davlat inspeksiyasi xodimlarining tasdiqlangan Odob-axloq qoidalari talablariga rioya qilishini, ko‘rsatilgan
qoidalarga mutasaddilik qilinadigan markaziy apparat bo‘linmalari va hududiy inspeksiyalarning rahbarlari va xodimlari
tomonidan rioya qilinishini ta’minlash;
15) O‘zbekiston Respublikasining “Korrupsiyaga qarshi kurashish to‘g‘risida”gi Qonuni talablariga muvofiq Davlat
inspeksiyasi faoliyatida korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir
etilishiga imkon beruvchi sabablar hamda sharoitlarni huquqni qo‘llash amaliyoti va qonunchilikni takomillashtirish choratadbirlarini ishlab chiqish va amalga oshirish orqali aniqlash, tahlil qilish, bartaraf etish;
16) Davlat inspeksiyasi boshlig‘iga davlat xizmatlarining samaradorligi, sifati va qulayligini oshirish bo‘yicha takliflar
kiritish;
17) jismoniy va yuridik shaxslar murojaatlarini ko‘rib chiqishni tashkil qilish, aholi bilan bevosita va ochiq muloqotni
yo‘lga qo‘yish, qonunchilik bilan belgilangan muddatlarda va tartibda jismoniy shaxslar va yuridik shaxslar vakillarining shaxsiy
qabullarini, shu jumladan, sayyor qabullarni muntazam o‘tkazish;
18) O‘zbekiston Respublikasi Prezidentining Xalq qabulxonalari bilan samarali hamkorlik qilish, ularning ishida faol
qatnashish, O‘zbekiston Respublikasi Prezidentining Virtual qabulxonasidan kelib tushadigan jismoniy va yuridik shaxslarning
barcha murojaatlari o‘z vaqtida hamda to‘liq ko‘rib chiqilishini ta’minlash;
19) davlat sirlari hisoblangan axborot va maxfiy axborot bilan ishlashda qonunchilik talablariga rioya etish.
22. Quyidagilar hududiy inspeksiyalar rahbarlarining asosiy funksional majburiyatlari hisoblanadi:
1) O‘zbekiston Respublikasi Konstitutsiyasi va qonunlari, shuningdek, boshqa normativ-huquqiy hujjatlar talablariga
rioya etish;
2) hududiy inspeksiyalar faoliyatiga umumiy rahbarlik qilish, ushbu hududiy inspeksiyalarga O‘zbekiston Respublikasi
Prezidentining tegishli farmonlari va qarorlari, boshqa qonun hujjatlari hamda Davlat inspeksiyasining buyruqlari, farmoyishlari
bilan yuklangan vazifa va funksiyalarning bajarilishini tashkil qilish;
3) hududiy inspeksiyalar faoliyati bilan bog‘liq prognoz ko‘rsatkichlarga so‘zsiz erishish bo‘yicha amaliy choratadbirlarni ishlab chiqish va qabul qilish;
4) O‘zbekiston Respublikasi Prezidenti hujjatlari va topshiriqlari, shuningdek, Davlat inspeksiyasining buyruqlari,
farmoyishlari bajarilishini ta’minlash, ijro intizomini mustahkamlashga doir kompleks amaliy chora-tadbirlarni amalga oshirish,
shu jumladan topshiriqlar o‘z vaqtida va sifatli bajarilishi uchun hududiy inspeksiyalar xodimlarining shaxsiy mas’uliyatini
oshirish choralarini ko‘rish;
5) Davlat inspeksiyasi boshlig‘i va uning o‘rinbosarlarining buyruqlari hamda farmoyishlari o‘z vaqtida va sifatli
bajarilishini ta’minlash;
6) Davlat inspeksiyasi faoliyati sohasiga kiradigan masalalar bo‘yicha mahalliy davlat hokimiyati organlari va kompleks
ijtimoiy-iqtisodiy rivojlantirish sektorlari bilan o‘zaro hamkorlik qilish;
7) hududiy inspeksiyalar faoliyati rejalashtirilishini tashkil etish, hududiy inspeksiyalar va ular xodimlarining har
choraklik ish rejalarini tasdiqlash, ularning bajarilishini nazorat qilish;
8) hududiy inspeksiyalarda kadrlarni joy-joyiga qo‘yish bo‘yicha takliflarni tanlash va kiritish, ularning samarali faoliyat
ko‘rsatishi uchun zarur sharoitlar yaratish, hududiy inspeksiyalarning kadrlar zaxirasini shakllantirish;
9) Davlat inspeksiyasi nomenklaturasiga kiruvchi bo‘sh lavozimlarga tavsiya etilgan nomzodlarning, shuningdek, hududiy
inspeksiyalarga ishga qabul qilinadigan boshqa kadrlarning kasbiy mahorat, chuqur bilim, amaliy tajribaga egaligi, ishchanlik va
ma’naviy-axloqiy fazilatlarining yuqoriligi kafolatlanganligini ta’minlash;
10) hududiy inspeksiyalar xodimlarini rag‘batlantirish va intizomiy javobgarlikka tortish masalalarini hal etish, shu
jumladan ularning egallab turgan lavozimiga noloyiqligi masalalarini ko‘rib chiqish, ularning shaxsiy mas’uliyatini oshirishga doir
tizimli choralarni amalga oshirish;
11) Davlat inspeksiyasi xodimlarining tasdiqlangan Odob-axloq qoidalari talablariga hududiy inspeksiyalar xodimlari
tomonidan rioya etilishini ta’minlash;
12) O‘zbekiston Respublikasining “Korrupsiyaga qarshi kurashish to‘g‘risida”gi Qonuni talablariga muvofiq Davlat
inspeksiyasi tizimida korrupsiya va boshqa huquqbuzarliklarning oldini olish choralarini ko‘rish, shuningdek, ularning sodir
etilishiga imkon beruvchi sabablar va sharoitlarni huquqni qo‘llash amaliyotini va qonunchilikni takomillashtirish choratadbirlarini ishlab chiqish hamda amalga oshirish orqali aniqlash, tahlil qilish, bartaraf etish;
13) prognoz ko‘rsatkichlar bajarilishini tizimli tahlil qilish, Davlat inspeksiyasining nazorat qiladigan o‘rinbosarlariga
hududiy inspeksiyalar tomonidan belgilangan ko‘rsatkichlarga so‘zsiz erishilishini ta’minlashga qaratilgan qo‘shimcha choralar
ko‘rish bo‘yicha takliflar kiritish;
14) hududiy inspeksiyalar xodimlarining faoliyati samaradorligi va natijadorligini tizimli ravishda tanqidiy tahlil qilish,
majlislarda ularning shaxsiy hisobotlarini eshitish, yakunlari bo‘yicha zarur choralar ko‘rish;
15) jismoniy va yuridik shaxslarning murojaatlarini ko‘rib chiqish, aholi bilan bevosita va ochiq muloqotni yo‘lga qo‘yish,
belgilangan muddatlarda va tartibda jismoniy shaxslar va yuridik shaxslar vakillarining shaxsiy qabullari, shu jumladan sayyor
qabullarini muntazam o‘tkazish;
16) O‘zbekiston Respublikasi Prezidentining Xalq qabulxonalari bilan samarali hamkorlik qilish, ularning ishida faol
qatnashish, O‘zbekiston Respublikasi Prezidentining Virtual qabulxonasidan kelib tushadigan jismoniy va yuridik shaxslarning
murojaatlarini o‘z vaqtida hamda to‘liq ko‘rib chiqish;
17) davlat siri bo‘lgan ma’lumotlarning yoki qonun bilan qo‘riqlanadigan boshqa sirning muhofaza qilinishini ta’minlash.
6-bob. Davlat inspeksiyasi rahbarlarining javobgarligi
23. Davlat inspeksiyasi boshlig‘i quyidagilar uchun shaxsan javobgardir:
1) Davlat inspeksiyasiga yuklangan vazifalar va funksiyalarning bajarilishi;
2) Davlat inspeksiyasining ushbu Nizom 15-bandida nazarda tutilgan javobgarlik sohalari bo‘yicha;
3) ushbu Nizomning 20-bandida ko‘rsatilgan o‘z funksional majburiyatlarining sifatli bajarilishi.
24. Davlat inspeksiyasi boshlig‘ining o‘rinbosarlari quyidagilar uchun shaxsan javobgardir:
1) mutasaddilik qilinadigan bo‘linmalar va hududiy inspeksiyalar tomonidan Davlat inspeksiyasiga yuklangan vazifalar va
funksiyalarning bajarilishi;
2) ushbu Nizomning 15-bandida nazarda tutilgan Davlat inspeksiyasi javobgarlik sohalarining o‘zi nazorat qiladigan
masalalar qismi;
3) ushbu Nizomning 21-bandida ko‘rsatilgan o‘z funksional majburiyatlarining sifatli bajarilishi.
25. Hududiy inspeksiyalar boshliqlari quyidagilar uchun shaxsan javobgardir:
1) hududiy inspeksiyalarga yuklangan vazifalar va funksiyalar amalga oshirilishi;
2) hududiy inspeksiyalarning ushbu Nizom 19-bandida nazarda tutilgan javobgarlik sohalari bo‘yicha;
3) ushbu Nizomning 22-bandida ko‘rsatilgan o‘z funksional majburiyatlarining sifatli bajarilishi.
7-bob. Davlat inspeksiyasi faoliyatini tashkil etish
§ 1. Davlat inspeksiyasiga rahbarlik qilish
26. Davlat inspeksiyasiga belgilangan tartibda lavozimga tayinlanadigan va lavozimdan ozod qilinadigan boshliq rahbarlik
qiladi.
27. Davlat inspeksiyasi boshlig‘i uning buyrug‘i bilan lavozimga tayinlanadigan va lavozimidan ozod qilinadigan uch
nafar o‘rinbosari, shu jumladan, bir nafar birinchi o‘rinbosariga ega bo‘ladi.
28. Davlat inspeksiyasi raisi maqomi, moddiy ta’minoti, transport va tibbiy xizmat ko‘rsatish bo‘yicha vazirga, uning
o‘rinbosarlari esa tegishlicha vazir o‘rinbosarlariga tenglashtiriladi.
29. Davlat inspeksiyasi boshlig‘i Kompyuterlashtirish va axborot-kommunikatsiya texnologiyalarini rivojlantirish
bo‘yicha muvofiqlashtirish kengashining a’zosi hisoblanadi.
30. Hududiy inspeksiyalarga Davlat inspeksiyasi boshlig‘i tomonidan lavozimga tayinlanadigan va lavozimdan ozod
qilinadigan boshliqlar rahbarlik qiladi.
§ 2. Davlat inspeksiyasi markaziy apparati bo‘linmalarining hududiy inspeksiyalar bilan o‘zaro hamkorlik qilish tartibi
31. Davlat inspeksiyasi markaziy apparati bo‘linmalarining rahbarlari markaziy apparat bo‘linmalarining hududiy
inspeksiyalar bilan o‘zaro hamkorligini ta’minlaydi.
32. Davlat inspeksiyasi markaziy apparatining bo‘linmalari hududiy inspeksiyalar bilan o‘zaro hamkorlik qilish doirasida:
1) topshiriqlarni hududiy inspeksiyalarga yetkazadi, ularning bajarilishini nazorat qiladi;
2) hududiy inspeksiyalar faoliyatini o‘rganadi va umumlashtiradi, uni takomillashtirishga qaratilgan chora-tadbirlarni
ishlab chiqadi va amalga oshiradi;
3) hududiy inspeksiyalar faoliyatini tashkil etish va uning natijalari to‘g‘risidagi hisobot, axborot materiallari hamda
statistika va boshqa ma’lumotlarni o‘rganishni tashkil qiladi;
4) hududiy inspeksiyalarning ish rejalarini tahlil qiladi, ularning faoliyatini rejalashtirishni takomillashtirish choralarini

ko‘radi;
5) hududiy inspeksiyalardan kelgan takliflarni ko‘rib chiqadi;
6) hududiy inspeksiyalarning normativ hujjatlar loyihalarini tayyorlashdagi ishtirokini tashkil qiladi, qonunchilikni
takomillashtirish bo‘yicha ulardan kelgan takliflarni ko‘rib chiqadi;
7) davlat va xo‘jalik boshqaruvi organlari, mahalliy davlat hokimiyati organlari, shuningdek, xo‘jalik yurituvchi
subyektlar tomonidan litsenziyalash haqidagi qonun hujjatlari, litsenziya bitimlari bajarilishi, radiochastota spektridan foydalanish,
pochta aloqasi va telekommunikatsiyalar, ma’lumotlar uzatish, teleradioeshittirish tarmoqlarida, axborot tizimlarida xavfsizlik
bo‘yicha texnik va texnologik talablar bajarilishi ustidan nazoratni tashkil etadi;
8) hududiy inspeksiyalar xodimlarini aloqa, axborotlashtirish va telekommunikatsiya texnologiyalari, axborot xavfsizligi
va axborotni himoya qilish, mualliflik huquqini himoya qilish sohasidagi yo‘nalishlar bo‘yicha tegishli oliy ta’lim muassasalarida,
shuningdek, ixtisoslashtirilgan ta’lim muassasalarida qayta tayyorlash va ularning malakasini oshirishni tashkil etadi.
33. Hududiy inspeksiyalar Davlat inspeksiyasi markaziy apparatining bo‘linmalari bilan hamkorlik qiladi, shu jumladan:
1) Davlat inspeksiyasi rahbariyatining topshiriqlari bajarilishi to‘g‘risida axborot beradi;
2) markaziy apparatga aloqa, axborotlashtirish va telekommunikatsiya texnologiyalari, davriy bosma nashrlarni tarqatish
sohasidagi qonunchilik, normativ hujjatlar va davlat standartlarini bajarish bo‘yicha faoliyat natijalari to‘g‘risida axborot taqdim
etadi;
3) hududiy inspeksiyalar faoliyatini o‘rganish va tekshirishlar natijasida aniqlangan kamchiliklar hamda
qonunbuzarliklarni bartaraf etish natijalari to‘g‘risida axborot beradi;
4) Davlat inspeksiyasining markaziy apparatiga belgilangan tartibda va muddatlarda o‘z faoliyati natijalari to‘g‘risida
hisobotlar taqdim etadi;
5) Davlat inspeksiyasining markaziy apparatiga aloqa sifatini yaxshilash bo‘yicha takliflar yuboradi;
6) o‘z faoliyatining vakolatli organlar tomonidan tekshirilishi natijalari haqida xabardor qiladi.
34. Markaziy apparat bo‘linmalari va hududiy inspeksiyalarning o‘zaro hamkorligi jarayonida yuzaga keladigan
kelishmovchiliklar Davlat inspeksiyasi boshlig‘ining topshirig‘iga binoan uning tegishli o‘rinbosari tomonidan ko‘rib chiqiladi.
Kelishmovchiliklar ko‘rib chiqilgandan so‘ng ham hal etilmagan taqdirda, ular yuzasidan qaror bevosita Davlat inspeksiyasi
boshlig‘i tomonidan qabul qilinadi.
§ 3. Davlat inspeksiyasining davlat va xo‘jalik boshqaruvi organlari, mahalliy davlat hokimiyati organlari va boshqa
tashkilotlar bilan hamkorlik qilish tartibi
35. Davlat inspeksiyasi o‘z vazifalari va funksiyalarini amalga oshirishda davlat va xo‘jalik boshqaruvi organlari, mahalliy
davlat hokimiyati organlari hamda boshqa tashkilotlar bilan o‘zaro hamkorlik qiladi.
36. Davlat inspeksiyasi aloqa, axborotlashtirish va telekommunikatsiya texnologiyalari, axborot xavfsizligi va
kiberxavfsizlik sohasida davlat va xo‘jalik boshqaruvi organlari, mahalliy davlat hokimiyati organlari, boshqa tashkilotlar va
idoralar bilan o‘zaro hamkorlik qiladi.
37. Davlat inspeksiyasi foydalanilishi cheklangan axborotning muhofaza qilinishini ta’minlash, faoliyat turiga doir
litsenziya bitimlari shartlariga rioya qilish, axborotni kriptografik muhofaza qilish shu jumladan, fonogrammalar, audiovizual
asarlar, EHM dasturlarini tarqatishda mualliflik huquqlarini ta’minlash sohasidagi mahsulotlarni sertifikatlash masalalari bo‘yicha
xo‘jalik yurituvchi subyektlar, boshqa tashkilotlar va idoralar bilan birgalikda ishlaydi.
38. Davlat inspeksiyasi aloqa, axborotlashtirish va telekommunikatsiya texnologiyalari, axborot xavfsizligi va
kiberxavfsizlik, radiochastota spektridan foydalanish, elektron raqamli imzo va fonogrammalar, audiovizual asarlar, EHM uchun
dasturlarni tarqatishda mualliflik huquqlari sohasida monitoring olib borish, huquqbuzarliklarni aniqlash va ularning oldini olish
bo‘yicha huquqni muhofaza qiluvchi va boshqa organlar bilan o‘zaro hamkorlik qiladi.
39. Hududiy inspeksiyalar o‘z vakolatlari doirasida davlat va xo‘jalik boshqaruvi organlarining hududiy boshqarmalari,
mahalliy davlat hokimiyati organlari bilan o‘zaro hamkorlik qiladi.
8-bob. Davlat inspeksiyasi faoliyatining samaradorligi va natijadorligini baholash mezonlari hamda ish ko‘rsatkichlari
40. Davlat inspeksiyasi faoliyatining samaradorligi muntazam baholab boriladi.
41. Davlat inspeksiyasi faoliyatining samaradorligi va natijadorligi Davlat inspeksiyasi boshlig‘i tomonidan tasdiqlangan
samaradorlik va natijadorlik mezonlari hamda ish ko‘rsatkichlari asosida baholanadi.
42. Davlat inspeksiyasi faoliyatining samaradorligi va natijadorligini baholash yakunlari bo‘yicha:
Davlat inspeksiyasi rahbarlari va xodimlariga nisbatan rag‘batlantirish (mukofotlash) yoki tegishli intizomiy javobgarlik
choralari;
aniqlangan kamchiliklarni bartaraf etish va ularning Davlat inspeksiyasidagi faoliyatini yanada takomillashtirish choralari
ko‘riladi.
9-bob. Davlat inspeksiyasi faoliyatini moliyalashtirish va moddiy-texnik ta’minlash, uning xodimlari mehnatiga haq to‘lash
va ularni moddiy rag‘batlantirish
43. Axborot-kommunikatsiya texnologiyalarini rivojlantirish jamg‘armasining mablag‘lari va qonun hujjatlariga muvofiq
boshqa mablag‘lar Davlat inspeksiyasi faoliyatini moliyalashtirish manbalari hisoblanadi.
Joriy ta’minot (ish haqiga davlat qo‘shimcha to‘lovlari va ustama pullar saqlangan holda), Davlat inspeksiyasi moddiytexnika bazasini mustahkamlash va xodimlarning mehnatini qo‘shimcha moddiy rag‘batlantirish bo‘yicha xarajatlarni
moliyalashtirish Axborot-kommunikatsiya texnologiyalarini rivojlantirish jamg‘armasining mablag‘lari va qonun hujjatlariga
muvofiq boshqa mablag‘lar hisobidan O‘zbekiston Respublikasi Moliya vazirligi bilan kelishilgan holda tasdiqlangan smeta
doirasida amalga oshiriladi.
44. Davlat inspeksiyasi xodimlarining mehnatini qo‘shimcha moddiy rag‘batlantirish Davlat inspeksiyasi boshlig‘i
tomonidan tasdiqlangan Nizomga muvofiq O‘zbekiston Respublikasi Moliya vazirligi bilan kelishilgan holda tasdiqlangan smeta
doirasida amalga oshiriladi.
Bunda Davlat inspeksiyasi xodimlarining mehnatini rag‘batlantirish to‘g‘risidagi Nizomda ularning lavozim maoshlariga
mehnatning alohida sharoitlari uchun 200 foiz oylik ustama belgilanishi ko‘zda tutiladi.
45. Davlat inspeksiyasining markaziy apparatiga 8 ta, shu jumladan 4 ta biriktirilgan, 2 ta navbatchi, 2 ta maxsus
avtomobil, hududiy boshqarmalarga — 14 ta maxsus avtomobildan iborat xizmat avtomobil transporti limiti ko‘zda tutiladi.
Xizmat avtomobillarining yillik yo‘l bosish limiti 36 500 km etib belgilanadi.
10-bob. Yakunlovchi qoida
46. Davlat inspeksiyasi qonun hujjatlarida belgilangan tartibda qayta tashkil etiladi va tugatiladi.
O‘zbekiston Respublikasi Prezidentining 2018yil 21-noyabrdagi PQ-4024-son qaroriga
2-ILOVA

O‘zbekiston Respublikasi Axborotlashtirish va telekommunikatsiyalar sohasida nazorat bo‘yicha davlat inspeksiyasining
TUZILMASI

Markaziy apparat xodimlarining cheklangan umumiy soni — 88 birlik, shundan:
boshqaruv xodimlari — 26 birlik;
ishlab chiqarish xodimlari — 62 birlik.
Texnik va xizmat ko‘rsatuvchi xodimlar soni belgilangan normativlarga muvofiq aniqlanadi.

O‘zbekiston Respublikasi Prezidentining 2018yil 21-noyabrdagi PQ-4024-son qaroriga
3-ILOVA

Axborotlashtirish va telekommunikatsiyalar sohasida nazorat bo‘yicha hududiy inspeksiyalarning
NAMUNAVIY TUZILMASI

Hududiy inspeksiyalar xodimlarining cheklangan umumiy soni — 110 birlik, shundan:
Qoraqalpog‘iston Respublikasi va Toshkent viloyatida — 8 birlikdan, shu jumladan ishlab chiqarish xodimlari — 8 birlikdan;
Toshkent shahrida — 17 birlik, shu jumladan ishlab chiqarish xodimlari — 17 birlik;
qolgan hududlarda — 7 birlikdan, shu jumladan ishlab chiqarish xodimlari — 7 birlikdan.
Texnik va xizmat ko‘rsatuvchi xodimlar soni belgilangan normativlarga muvofiq aniqlanadi.

(Qonun hujjatlari ma’lumotlari milliy bazasi, 22.11.2018-y., 07/18/4024/2200-son)

Hujjatda xato topganingizda, uni belgilab Ctrl+Enter ni bosing.
© O‘zbekiston Respublikasi Adliya vazirligi qoshidagi “Adolat” milliy huquqiy axborot markazi davlat muassasasi

