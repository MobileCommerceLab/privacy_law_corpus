VERİ SORUMLULARI
SİCİLİ

Kanun, veri sorumlularının Kurulun gözetiminde
Başkanlık tarafından tutulacak Veri Sorumluları Siciline
kaydolmalarını zorunlu kılmaktadır. Dolayısıyla veri
sorumlularının kimler olduğunun kamuya açıklanması
ve bu yöntemle kişisel verilerin korunması hakkının daha
etkin şekilde kullanılması hedeflenmektedir.
Sicile ilişkin usul ve esaslar ise Veri Sorumluları Sicili
Hakkında Yönetmelikte belirlenmiştir.

I. Veri Sorumluları
Sicilinin Nitelikleri		
Veri Sorumluları Sicili, Kanun kapsamında kamuya açık
olarak tutulmak zorundadır. Kamuya açıklık kavramı,
isteyen kişinin sicil üzerinde inceleme yapabilmesi
anlamına gelmektedir. Kamuya açıklık ilkesi, kişisel
verilerin korunması açısından önemlidir. Zira veri
sorumlularının kamu tarafından bilinebilir olması, ilgili
kişilerin hak ihlallerine karşı daha etkili şekilde mücadele
etmesine imkân verecektir.

1

II. Veri Sorumluları
Siciline Kayıt
Zorunluluğu
ve İstisnaları
Kural olarak, tüm veri sorumlularının Veri Sorumluları
Siciline kaydolmaları gerekmektedir. Söz konusu kayıt
işleminin, veri işleme faaliyetlerine başlamadan önce
tamamlanması gerekir.
Bununla birlikte, Kanunun 28. maddesinin 2. fıkrasında
sayılan hallerde, Veri Sorumluları Siciline kayıt
yükümlülüğünü düzenleyen 16. madde hükümleri
uygulanmayacaktır.
Ayrıca Kurula, Sicile kayıt zorunluluğuna istisna getirme
yetkisi verilmiştir. Buna istinaden Kurul tarafından söz
konusu kriterler belirlenmiş ve 30.12.2017 tarihli Resmi
Gazetede yayımlanan Veri Sorumluları Sicili Hakkında
Yönetmelikte bu kriterler sayılmıştır.

2

Söz konusu kriterler:
a) Kişisel verinin niteliği.
b) Kişisel verinin sayısı.
c) Kişisel verinin işlenme amacı.
ç) Kişisel verinin işlendiği faaliyet alanı.
d) Kişisel verinin üçüncü kişilere aktarılma durumu.
e) Kişisel veri işleme faaliyetinin kanunlardan
kaynaklanması.
f) Kişisel verilerin muhafaza edilmesi süresi.
g) Veri konusu kişi grubu veya veri kategorileri.

3

III. Veri Sorumluları
Siciline Kayıt Bildirimi
Veri Sorumluları Siciline kayıt olmak için başvuru,
aşağıdaki bilgileri içeren bir bildirim ile yapılacaktır. Söz
konusu bilgiler şunlardır:
• Veri sorumlusu ve varsa temsilcisinin kimlik ve adres
bilgileri,
• Kişisel verilerin hangi amaçla işleneceği,
• Veri konusu kişi grubu ve grupları ile bu kişilere ait
veri kategorileri hakkındaki açıklamalar,
• Kişisel verilerin aktarılabileceği alıcı veya alıcı grupları,
• Yabancı ülkelere aktarımı öngörülen kişisel veriler,
• Kişisel veri güvenliğine ilişkin alınan tedbirler,
• Kişisel verilerin işlendikleri amaç için gerekli olan
azami süre.
Yukarıda listelenen bilgilerde herhangi bir değişiklik

4

olması halinde, söz konusu değişikliklerin derhal Kuruma
bildirilmesi gerekmektedir. Böylelikle, Sicilin güncelliğinin
sağlanması hedeflenmiştir.

5

Nasuh Akar Mah. 1407. Sokak No:4 06520
Balgat-Çankaya/Ankara // www.kvkk.gov.tr
Tel: 0 (312) 216 50 50 // Faks: 0(312) 216 50 52

