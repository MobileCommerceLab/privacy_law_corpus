RESTRIZZJONI TAL-PROTEZZJONI
TAD-DATA (OBBLIGI U DRITTIJIET)

[ L.S.586.09

LEĠISLAZZJONI SUSSIDJARJA 586.09
REGOLAMENTI DWAR IR-RESTRIZZJONI TALPROTEZZJONI TAD-DATA
(OBBLIGI U DRITTIJIET)
1 ta’ Ġunju,2018

L-AVVIŻ LEGALI 177 tal-2018.

1.
It-titolu ta’ dawn ir-regolamenti huwa r-Regolamenti
dwar ir-Restrizzjoni tal-Protezzjoni tad-Data (Obbligi u Drittijiet).

Titolu.

2.
F’dawn ir-regolamenti, sakemm ir-rabta tal-kliem ma
teħtieġx xort’oħra:

Tifsir.

"Att" tfisser l-Att dwar il-Protezzjoni u l-Privatezza tad-Data;

Kap. 586

"Kummissarju" għandha l-istess tifsira bħal dik mogħtija lilha
fl-artiklolu 3 tal-Att; u
"Regolament" tfisser ir-Regolament (UE) 2016/679 talParlament Ewropew u tal-Kunsill tas-27 ta’ April 2016 dwar ilprotezzjoni tal-persuni fiżiċi fir-rigward tal-ipproċessar ta’ data
personali u dwar il-moviment liberu ta’ tali data, u li jħassar idDirettiva 95/46/KE.
3.
Il-kamp ta’ applikazzjoni u l-għan ta’ dawn irregolamenti hu biex jiġu applikati restrizzjonijiet għal ċerti obbligi u
drittijiet previsti fl-Artikolu 23 tar-Regolament.

Kamp ta’
applikazzjoni u
għan.

4.
Kull restrizzjoni għad-drittijiet tas-suġġett tad-data
msemmija fl-Artikolu 23 tar-Regolament għandha tapplika biss fejn
tali restrizzjonijiet huma miżura neċessarja meħtieġa:

Restrizzjonijiet.

(a)
biex jiġu salvagwardati u jinżammu s-sigurtà
nazzjonali, is-sigurtà pubblika, id-difiża u r-relazzjonijiet
internazzjonali ta’ Malta;
(b)
għall-prevenzjoni, sejbien, investigazzjoni u
prosekuzzjoni ta’ reati kriminali, inklużi miżuri biex tiġi
miġġielda kull attività ta’ ħasil ta’ flus, u għall-eżekuzzjoni ta’
pieni kriminali;
(ċ)
għall-amministrazzjoni ta’ kull taxxa, imposta,
multi, drittijiet jew flus oħra dovuti jew li għandhom jitħallsu
lill-Istat, taħt l-Att dwar it-Taxxa fuq l-Income Tax Act, l-Att
dwar l-Amministrazzjoni tat-Taxxa, l-Att dwar il-Valur
Miżjud, l-Ordinanza tad-Dwana, l-Att dwar Dazju tas-Sisa u lOrdinanza dwar id-Drittijiet, u kull liġi oħra li tippermetti li
jinġabar dħul bi kwalunkwe mod għall-Gvern ta’ Malta;

Kap.123.
Kap. 372.
Kap. 406.
Kap. 37.
Kap. 382.
Kap. 35.

1

2

[ L.S. 586.09

Kap. 318.

RESTRIZZJONI TAL-PROTEZZJONI
TAD-DATA (OBBLIGI U DRITTIJIET)
(d)
għall-amministrazzjoni ta’ benefiċċji ta’ sigurtà
soċjali skont id-dispożizzjonijiet tal-Att dwar is-Sigurtà Soċjali
u fejn tali data tkun inkisbet taħt l-obbligu ta’ kunfidenzjalità
meta tkun qed tiġi mwettqa investigazzjoni kontra xi frodi;
(e)
għat-twaqqif, eżerċizzju u difiża ta’ pretensjoni
legali u għal proċeduri legali li jistgħu jinbdew taħt xi liġi;
(f)

għat-twettiq tal-funzjonijiet tal-Kummissarju;

(g)
għall-għoti ta’ servizzi professjonali fir-rigward
tat-twettiq ta’ xogħol soċjali jew assistenza soċjali minn
awtorità pubblika, korp pubbliku, organizzazzjoni volontarja
jew kull korp ieħor li jagħti dawn is-servizzi, u hekk iżda li tali
data tkun ġiet miksuba taħt obbligu ta’ kunfidenżjalità
speċifikatament għall-għanijiet tal-għoti ta’ dawk is-servizzi
lill-benefiċjarju;
(h)
għal data dwar is-saħħa li hi pproċessata u fejn
l-applikazzjoni tad-drittijiet u obbligi msemmija fl-artikolu
5(1) tal-Att x’aktarx tikkawża ħsara serja lill-interessi vitali talpazjent; jew

Kap.188.
Salvgwardji u
perjodi ta’ żamma.

(i)
għal ħwejjeġ li jirrigwardaw iċ-ċittadinanza
Maltija fejn il-Ministru responsabbli għaċ-ċittadinanza, jew
kull persuna awtorizzata biex taġixxi f’ismu, jirrifjutaw
applikazzjoni biex tinkiseb ċittadinanza Maltija taħt l-Att dwar
iċ-Ċittadinanza Maltija.
5.
(1)
Data personali li hi soġġetta għal restrizzjoni
msemmija fir-regolament 4 ma tkunx soġġetta għal ipproċessar li hu
inkompatibbli mal-għanijiet li għalihom inġabret dik id-data, sakemm
dan ma jkunx previst fil-liġi jew bil-kunsens espliċitu tas-suġġett taddata.
(2) Il-kontrollur tad-data għandu, konformement malArtikolu 32 tar-Regolament, jimplimenta miżuri tekniċi u
organizzativi xierqa biex jipproteġi data personali pproċessata
konformement ma’ dawn ir-regolamenti kontra qerda aċċidentali jew
telf jew forom illegali ta’ pproċessar.
(3) Il-perjodu ta’ żamma li għandu jiġi applikat għal data
personali li tiġi proċessata taħt dawn ir-regolamenti m’għandux ikun
iktar minn dak li hu neċessarju għall-għanijiet tal-ipproċessar ta’ tali
data personali, jew m’għandux ikun iktar mill-perjodu meħtieġ biex
jinkiseb l-objettiv tar-restrizzjoni, jew kif ikun previst bil-liġi.

Informazzjoni lil
suġġetti tad-data.

6.
Il-kontrollur tad-data għandu jinforma lis-suġġett taddata dwar kull restrizzjoni prevista taħt dawn ir-regolamenti:
Iżda tali żvelar m’għandux ikun ta’ preġudizzju għall-

RESTRIZZJONI TAL-PROTEZZJONI
TAD-DATA (OBBLIGI U DRITTIJIET)

[ L.S.586.09

finijiet tar-restrizzjoni applikata konformement ma’ dawn irregolamenti.
7.
Kull restrizzjoni applikata taħt dawn ir-regolamenti
għandha tirrispetta l-essenza tad-drittijiet u libertajiet fundamentali
tas-suġġett tad-data u għandha tkun miżura neċessarja u
propozjonata.

Proporzjonalità u
neċessità.

3

