ZBIERKA

ZÁKONOV

SLOVENSKEJ REPUBLIKY
Ročník 2018

Vyhlásené: 7. 6. 2018

Časová verzia predpisu účinná od: 15. 6.2018
Obsah dokumentu je právne záväzný.
158

VYHLÁŠKA
Úradu na ochranu osobných údajov Slovenskej republiky
z 29. mája 2018
o postupe pri posudzovaní vplyvu na ochranu osobných údajov

Úrad na ochranu osobných údajov Slovenskej republiky (ďalej len „úrad“) podľa § 108 ods. 2
zákona č. 18/2018 Z. z. o ochrane osobných údajov a o zmene a doplnení niektorých zákonov
(ďalej len „zákon“) ustanovuje:
§1
Táto vyhláška upravuje postup prevádzkovateľa pri posudzovaní vplyvu plánovaných
spracovateľských operácií na ochranu osobných údajov (ďalej len „posúdenie vplyvu“) podľa § 42
ods. 1 a 3 zákona.
§2
Dokumentácia pri posúdení vplyvu obsahuje
a) opis plánovaného spracúvania,
b) posúdenie nevyhnutnosti a primeranosti v spojení s opatreniami na preukázanie súladu so
zákonom,
c) posúdenie rizika pre práva fyzickej osoby v spojení s opatreniami na riešenie rizík,
d) dokumentáciu podľa § 6,
e) monitorovanie a preskúmanie.
§3
(1) Opis plánovaného spracúvania je systematickým opisom spracovateľských operácií
zameraných na povahu, rozsah, kontext a účely spracúvania osobných údajov, ktorý obsahuje
najmä
a) účely spracúvania osobných údajov,
b) ak sú osobné údaje spracúvané na základe § 13 ods. 1 písm. f) zákona, opis spracovateľských
operácií obsahuje aj konkrétnu charakteristiku oprávneného záujmu prevádzkovateľa alebo
tretej strany vrátane
1. opisu posúdenia oprávnenosti záujmu prevádzkovateľa alebo tretej strany,
2. opisu vzťahu prevádzkovateľa a dotknutých osôb,
3. podmienok, na ktorých základe dotknutá osoba môže primerane očakávať spracovateľské
operácie s osobnými údajmi, ktoré sa jej týkajú,

Strana 2

158/2018 Z. z.

Zbierka zákonov Slovenskej republiky

4. posúdenia primeranosti spracovateľských operácií a odôvodnenia
prevádzkovateľa alebo tretej strany nad právami fyzickej osoby,

prevahy

záujmu

c) zoznam alebo rozsah osobných údajov, ktoré sú predmetom spracúvania,
d) zoznam alebo okruh príjemcov, ktorým sú osobné údaje poskytnuté,
e) vymedzenie obdobia uchovávania osobných údajov.
(2) Ak sa na spracúvanie osobných údajov vzťahuje schválený kódex správania podľa § 85
zákona, súčasťou opisu spracovateľských operácií sú odkazy na tie časti kódexu správania, ktoré
prevádzkovateľ pri posudzovaní vplyvu na ochranu osobných údajov zohľadnil.
(3) Ak sa na spracúvanie osobných údajov vzťahuje platný certifikát vydaný podľa § 86 zákona,
súčasťou opisu spracovateľských operácií sú odkazy na tie časti žiadosti o vydanie certifikátu a jej
príloh, ktoré preukazujú súlad spracúvania osobných údajov so zákonom a existenciu
primeraných záruk ochrany osobných údajov.
§4
(1) Na zabezpečenie súladu so zákonom musí byť spracovateľská operácia vo vzťahu k účelu
spracúvania osobných údajov nevyhnutná a primeraná. Nevyhnutnosť spracovateľskej operácie sa
preukazuje jej posúdením vo vzťahu k požadovanému účelu spracúvania osobných údajov.
Primeranosť spracovateľskej operácie sa preukazuje posúdením jej povahy, rozsahu a kontextu,
ktorý musí zodpovedať účelu spracúvania osobných údajov.
(2) Pri posúdení nevyhnutnosti a primeranosti spracovateľskej operácie sa zohľadní a odôvodní
každé opatrenie prijaté na dosiahnutie súladu so zákonom, najmä
a) uplatnenie zásady zákonnosti podľa § 6 zákona,
b) uplatnenie zásady obmedzenia účelu podľa § 7 zákona,
c) uplatnenie zásady minimalizácie osobných údajov podľa § 8 zákona,
d) uplatnenie zásady správnosti podľa § 9 zákona,
e) uplatnenie zásady minimalizácie uchovávania podľa § 10 zákona,
f) uplatnenie zásady integrity a dôvernosti podľa § 11 zákona,
g) dodržiavanie postupov na uplatňovanie práv dotknutých osôb podľa § 19 až 28 zákona,
h) dodržiavanie postupov na zabezpečenie
sprostredkovateľom podľa § 34 zákona,

zákonného

spracúvania

osobných

údajov

i) primerané záruky súvisiace s prenosom osobných údajov do tretej krajiny alebo medzinárodnej
organizácii podľa § 47 až 51 zákona,
j) primerané technické a organizačné opatrenia podľa § 32 zákona,
k) názory dotknutých osôb alebo organizácií zastupujúcich záujmy dotknutých osôb na
spracúvanie osobných údajov získané podľa § 42 ods. 6 zákona.
§5
(1) Prevádzkovateľ pri posúdení rizika pre práva fyzickej osoby zohľadní najmä
a) opis plánovaného spracúvania podľa § 3,
b) nevyhnutnosť a primeranosť spracovateľskej operácie podľa § 4,
c) opis podmienok spracúvania osobných údajov podľa § 39 ods. 1 zákona vrátane existujúcich
bezpečnostných opatrení prijatých podľa § 39 zákona.

158/2018 Z. z.

Zbierka zákonov Slovenskej republiky

Strana 3

(2) Posúdenie rizika pre práva fyzickej osoby prevádzkovateľ vykonáva z pohľadu dopadov na
fyzickú osobu, pričom zohľadňuje najmä riziko súvisiace s náhodným alebo nezákonným
poškodením, zničením, stratou, zmenou, neoprávneným prístupom a poskytnutím alebo
zverejnením osobných údajov, ako aj s akýmkoľvek iným neprípustným spôsobom spracúvania,
pričom identifikuje
a) hrozby a pravdepodobnosť ich výskytu,
b) zraniteľnosti zneužiteľné hrozbami,
c) riziká a pravdepodobnosť ich výskytu a závažnosť,
d) a zhodnotí mieru dopadu na práva fyzickej osoby v dôsledku straty integrity, dôvernosti
a dostupnosti údajov,
e) vysoké riziko pre práva fyzickej osoby, ak neprijme opatrenia na zmiernenie rizika.
(3) Prevádzkovateľ pri posúdení rizík spracovateľských operácií môže postupovať aj podľa
medzinárodných noriem.1)
(4) Prevádzkovateľ prijme primerané opatrenia na zmiernenie rizík vrátane záruk,
bezpečnostných opatrení a mechanizmov na zabezpečenie ochrany osobných údajov a na
preukázanie súladu so zákonom.
(5) Prevádzkovateľ prijme primerané opatrenia na zabezpečenie pravidelného monitorovania
všetkých podmienok spracúvania osobných údajov, ktoré zohľadnil pri posudzovaní rizika pre
práva fyzickej osoby podľa § 2 písm. a) až d), vrátane kontroly zavedených postupov.
Prevádzkovateľ môže postupovať aj podľa medzinárodných noriem.2)
(6) Prevádzkovateľ pri prijímaní opatrení na zmiernenie rizík pre práva fyzickej osoby postupuje
v primeranom rozsahu podľa prílohy.
§6
(1) Na preukazovanie súladu so zákonom podľa § 31 ods. 1 zákona, prevádzkovateľ
zdokumentuje posúdenie vplyvu v rozsahu podľa § 2 písm. a) až c) a e).
(2) Dokumentáciou pri posúdení vplyvu podľa § 2 sa rozumie aj dokumentácia podľa osobitného
predpisu,3) ak sa v nej preukazuje účel podľa odseku 1 spôsobom podľa tejto vyhlášky.
§7
Táto vyhláška nadobúda účinnosť 15. júna 2018.

Soňa Pőtheová v. r.

Strana 4

158/2018 Z. z.

Zbierka zákonov Slovenskej republiky

Príloha
k vyhláške č. 158/2018 Z. z.

OPATRENIE NA ELIMINÁCIU RIZÍK PRE PRÁVA FYZICKEJ OSOBY
1. Technické opatrenia
1.1 Technické opatrenie realizované prostriedkami fyzickej povahy
1.1.1 Zabezpečenie objektu pomocou mechanických zábranných prostriedkov (napr.
uzamykateľné dvere, okná, mreže) a aj pomocou technických zabezpečovacích
prostriedkov (napr. elektrický zabezpečovací systém objektu, elektrická požiarna
signalizácia).
1.1.2 Zabezpečenie chráneného priestoru jeho oddelením od ostatných častí objektu (napr.
steny, mreže alebo presklenia).
1.1.3 Umiestnenie dôležitých prostriedkov informačných technológií v chránenom priestore
a ochrana informačnej infraštruktúry pred fyzickým prístupom neoprávnených osôb
a nepriaznivými vplyvmi okolia.
1.1.4 Bezpečné uloženie fyzických nosičov osobných údajov vrátane bezpečného uloženia
listinných dokumentov.
1.1.5 Opatrenie na zamedzenie náhodného prečítania osobných údajov zo zobrazovacích
jednotiek (napr. vhodné umiestnenie zobrazovacích jednotiek).
1.2 Ochrana pred neoprávneným prístupom
1.2.1 Šifrová ochrana uložených a prenášaných údajov, pravidlá pre kryptografické opatrenia.
1.2.2 Pravidlá prístupu tretích strán k informačnému systému, ak k takému prístupu
dochádza.
1.3 Riadenie prístupu poverených osôb
1.3.1 Riadenie prístupov a opatrenia na zaručenie platných politík riadenia prístupov (napr.
identifikácia, autentizácia a autorizácia osôb v informačnom systéme).
1.3.2 Riadenie privilegovaných prístupov v informačnom systéme.
1.3.3 Zaznamenávanie prístupu a aktivít poverených osôb v informačnom systéme.
1.4 Riadenie zraniteľností
1.4.1 Opatrenia na detekciu a odstránenie škodlivého kódu a nápravu následkov škodlivého
kódu.
1.4.2 Ochrana pred nevyžiadanou elektronickou poštou.
1.4.3 Používanie legálneho a prevádzkovateľom schváleného softvéru.
1.4.4 Opatrenia na zaručenie pravidelnej aktualizácie operačných systémov a programového
aplikačného vybavenia.
1.4.5 Pravidlá sťahovania súborov z verejne prístupnej počítačovej siete a spôsob ich
overovania. Filtrovanie sieťovej komunikácie.
1.4.6 Zhromažďovanie informácií o technických zraniteľnostiach informačných systémov,
vyhodnocovanie úrovne rizík a implementácia opatrení na potlačenie týchto rizík.
1.5 Sieťová bezpečnosť
1.5.1 Kontrola, obmedzenie alebo zamedzenie prepojenia informačného systému, v ktorom sú
spracúvané osobné údaje s verejne prístupnou počítačovou sieťou.
1.5.2 Ochrana vonkajšieho a vnútorného prostredia prostredníctvom nástrojov sieťovej
bezpečnosti (napr. firewall), segmentácia počítačovej siete.
1.5.3 Pravidlá prístupu do verejne prístupnej počítačovej siete, opatrenia na zamedzenie
pripojenia k určitým adresám, pravidlá používania sieťových protokolov.

158/2018 Z. z.

Zbierka zákonov Slovenskej republiky

Strana 5

1.5.4 Ochrana proti iným hrozbám pochádzajúcim z verejne prístupnej počítačovej siete
(napr. hackerský útok).
1.5.5 Aktualizácia operačného systému a programového aplikačného vybavenia.
1.6 Zálohovanie
1.6.1 Test funkčnosti záložných dátových nosičov.
1.6.2 Vytváranie záloh s vopred zvolenou periodicitou.
1.6.3 Určenie doby uchovávania záloh a kontrola jej dodržiavania.
1.6.4 Test obnovy informačného systému zo zálohy.
1.6.5 Bezpečné ukladanie záloh.
1.7 Likvidácia osobných údajov a dátových nosičov
1.7.1 Technické opatrenia na bezpečné vymazanie osobných údajov z dátových nosičov.
1.7.2 Zariadenie na mechanické zničenie dátových nosičov osobných údajov (napr. zariadenie
na skartovanie listín a dátových médií).
2. Organizačné opatrenia
2.1 Personálne opatrenia
2.1.1 Poverenie osoby prevádzkovateľom alebo sprostredkovateľom, ktorá má prístup
k osobným údajom.
2.1.2 Pokyny prevádzkovateľa na spracúvanie osobných údajov, najmä
2.1.2.1 vymedzenie osobných údajov, ku ktorým má mať konkrétna osoba prístup na
plnenie jej povinností alebo úloh,
2.1.2.2 určenie postupov, ktoré je poverená osoba povinná uplatňovať pri spracúvaní
osobných údajov,
2.1.2.3 vymedzenie základných postupov alebo operácií s osobnými údajmi,
2.1.2.4 vymedzenie zodpovednosti za porušenie zákona.
2.1.3 Poučenie poverených osôb o postupoch spojených s automatizovanými prostriedkami
spracúvania a súvisiacich právach a povinnostiach (v priestoroch prevádzkovateľa
a mimo týchto priestorov).
2.1.4 Určenie zodpovednej osoby podľa § 44 zákona.
2.1.5 Vzdelávanie poverených osôb (napr. právna oblasť, oblasť informačných technológií).
2.1.6 Postup pri ukončení pracovného alebo obdobného pracovného vzťahu alebo obdobného
pomeru poverenej osoby (napr. odovzdanie pridelených aktív, zrušenie prístupových
práv, poučenie o následkoch porušenia zákonnej alebo zmluvnej povinnosti
mlčanlivosti).
2.1.7 Práca na diaľku a pravidlá mobilného spracovania dát.
2.2 Riadenie aktív
2.2.1 Vedenie inventárneho zoznamu aktív a jeho pravidelná aktualizácia.
2.2.2 Evidencia všetkých miest prepojenia sietí vrátane prepojení s verejne prístupnou
počítačovou sieťou.
2.2.3 Určenie vlastníctva aktív a zodpovednosti za riziká.
2.2.4 Pravidlá a postupy klasifikácie informácií.
2.2.5 Pravidlá a postupy na označovanie informácií a zaobchádzanie s nimi v súlade s platnou
klasifikačnou schémou.
2.2.6 Pravidlá na prijateľné používanie informácií a aktív spojených s prostriedkami na
spracúvanie informácií.
2.2.7 Opatrenia na vrátenie aktív (napr. prostriedkov spracúvania osobných údajov)

Strana 6

Zbierka zákonov Slovenskej republiky

158/2018 Z. z.

patriacich prevádzkovateľovi po ukončení pracovného pomeru, po vypršaní uzatvorenej
dohody alebo zmluvy, pri zmene pracovného miesta alebo pracovného zaradenia a pod.
2.3 Riadenie prístupu osôb k osobným údajom
2.3.1 Pravidlá fyzického vstupu do objektu a chránených priestorov prevádzkovateľa.
2.3.2 Správa prístupových prostriedkov a zariadení do objektov (individuálne prideľovanie
kľúčov, elektronických kľúčov, vstupných kariet a bezpečné ukladanie ich rezerv).
2.3.3 Pravidlá prideľovania prístupových práv a úrovní prístupu (rolí) povereným osobám.
2.3.4 Politika hesiel a pravidlá používania autorizačných a autentizačných prostriedkov.
2.3.5 Pravidlá vzájomného zastupovania poverených osôb (napr. pri nehode, dočasnej
pracovnej neschopnosti, ukončení pracovného alebo obdobného pomeru).
2.3.6 Pravidlá odstránenia alebo zmeny prístupových práv poverených osôb a zariadení na
spracúvanie informácií pri ukončení zamestnania, zmluvy alebo dohody, alebo
prispôsobenie zmenám rolí.
2.4 Organizácia spracúvania osobných údajov
2.4.1 Pravidlá spracúvania osobných údajov v chránenom priestore.
2.4.2 Nepretržitá prítomnosť poverenej osoby v chránenom priestore, ak sa v ňom nachádzajú
aj iné ako poverené osoby.
2.4.3 Režim údržby a upratovania chránených priestorov.
2.4.4 Pravidlá spracúvania osobných údajov mimo chráneného priestoru, ak sa také
spracúvanie predpokladá
2.4.4.1 pravidlá manipulácie s fyzickými nosičmi osobných údajov (napr. listiny,
fotografie) mimo chránených priestorov a vymedzenie zodpovedností,
2.4.4.2 pravidlá používania automatizovaných prostriedkov spracúvania
notebooky) mimo chránených priestorov a vymedzenie zodpovedností,

(napr.

2.4.4.3 pravidlá používania prenosných dátových nosičov mimo chránených priestorov
a vymedzenie zodpovedností.
2.5 Likvidácia osobných údajov
2.5.1 Určenie postupov likvidácie osobných údajov s vymedzením súvisiacej zodpovednosti
jednotlivých poverených osôb (bezpečné vymazanie osobných údajov z dátových nosičov,
likvidácia dátových nosičov a fyzických nosičov osobných údajov).
2.6 Porušenia ochrany osobných údajov
2.6.1 Postup pri oznamovaní porušenia ochrany osobných údajov úradu a dotknutej osobe na
včasné prijatie preventívnych alebo nápravných opatrení.
2.6.2 Pravidelné preskúmavanie záznamov udalostí, záznamov o aktivitách používateľov,
záznamov o výnimkách.
2.6.3 Evidencia porušení ochrany osobných údajov a použitých riešení.
2.6.4 Postup identifikácie a riešenia jednotlivých typov porušení ochrany osobných údajov.
2.6.5 Postup odstraňovania následkov porušení ochrany osobných údajov.
2.6.6 Postupy zaručenia kontinuity pri havárii alebo inej mimoriadnej udalosti.
2.6.7 Postup pri poruche, údržbe alebo oprave automatizovaných prostriedkov spracúvania.
2.7 Kontrolná činnosť
2.7.1 Kontrolná činnosť zameraná na dodržiavanie prijatých bezpečnostných opatrení
s určením spôsobu, formy a periodicity jej realizácie (napr. pravidelné kontroly
prístupov).
2.7.2 Informovanie osôb o kontrolnom mechanizme,4) ak ho prevádzkovateľ
sprostredkovateľ má zavedený (rozsah kontroly a spôsoby jej uskutočňovania).

alebo

2.7.3 Postupy monitorovania súladu spracúvania osobných údajov podľa § 42 ods. 7 zákona.

158/2018 Z. z.

Zbierka zákonov Slovenskej republiky

Strana 7

2.8 Dodávateľské vzťahy
2.8.1 Postup overenia dostatočných záruk.
2.8.2 Začlenenie požiadaviek na ochranu údajov do požiadaviek nových systémov a do
pravidiel vývoja a nákupu systémov.
2.8.3 Začlenenie požiadaviek na ochranu údajov do zmluvných vzťahov s dodávateľmi
a tretími stranami.
2.8.4 Testovanie bezpečnostných funkcií počas vývoja systémov.
2.8.5 Monitorovanie a pravidelné preskúmavanie úrovne bezpečnosti služieb poskytovaných
dodávateľmi.

Strana 8

Zbierka zákonov Slovenskej republiky

158/2018 Z. z.

1) Napríklad ISO/IEC 29134 Information technology - Security techniques - Guidelines for privacy
impact assessment (ISO/IEC 29134:2017), Medzinárodná organizácia pre normalizáciu (ISO);
LINDDUN (privacy threat analysis methodology), STRIDE (Threat Model).
2) Napríklad STN ISO/IEC 27005 Informačné technológie. Bezpečnostné metódy. Riadenie rizík
informačnej bezpečnosti (ISO/IEC 27005:2011).
3) Napríklad § 20 zákona č. 69/2018 Z. z. o kybernetickej bezpečnosti a o zmene a doplnení
niektorých zákonov.
4) Čl. 11 a § 13 Zákonníka práce; čl. 9 a § 5 zákona č. 55/2017 Z. z. o štátnej službe a o zmene
a doplnení niektorých zákonov v znení neskorších predpisov.

Strana 9

Zbierka zákonov Slovenskej republiky

158/2018 Z. z.

Vydavateľ Zbierky zákonov Slovenskej republiky, správca obsahu a prevádzkovateľ právneho a informačného
portálu Slov-Lex dostupného na webovom sídle www.slov-lex.sk je
Ministerstvo spravodlivosti Slovenskej republiky, Župné námestie 13, 813 11 Bratislava,
tel.: 02 888 91 137, fax: 02/52442853, e-mail: helpdesk@slov-lex.sk.

