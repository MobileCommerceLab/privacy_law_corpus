Søk etter lover, forskrifter, dommer, stortingsvedtak, tariﬀavtaler m.m.

Overgangsregler om behandling av personopplysninger

Søk

Logg inn

#

Innholdsfortegnelse

!

⎙

"

➦ Gå til opprinnelig kunngjort versjon

Overgangsregler om behandling av personopplysninger
Dato FOR-2018-06-15-877
Departement Justis- og beredskapsdepartementet
Ikrafttredelse 20.07.2018
Sist endret FOR-2020-11-10-2297 fra 01.01.2021
Gjelder for Norge
Hjemmel LOV-2018-06-15-38-§33
Kunngjort 15.06.2018

kl. 15.40

Korttittel Overgangsregler om behandling av personopplysninger

Hjemmel: Fastsatte ved kgl.res. 15. juni 2018 med hjemmel i lov 15. juni 2018 nr. 38 om behandling av personopplysninger (personopplysningsloven) § 33 annet ledd.
Fremmet av Justis- og beredskapsdepartementet.
Endret ved forskrifter 29 mars 2019 nr. 401, 12 mai 2020 nr. 987 (i kraft 1 juli 2020), 10 nov 2020 nr. 2297 (i kraft 1 jan 2021).

§ 1. Videreføring av personopplysningsloven av 2000 for enkelte områder
Lov 14. april 2000 nr. 31 om behandling av personopplysninger og forskrift 15. desember 2000 nr. 1265 om behandling av
personopplysninger fortsetter å gjelde for
a) behandling av personopplysninger etter straﬀegjennomføringsloven kapittel 1 A og 1 B
b) behandling av personopplysninger i forbindelse med gjennomføring av straﬀerettslige reaksjoner i konfliktrådene, jf.
konfliktrådsloven § 1 annet ledd
0 Endret ved forskrifter 12 mai 2020 nr. 987 (i kraft 1 juli 2020), 10 nov 2020 nr. 2297 (i kraft 1 jan 2021).

§ 2. Vedtak om pålegg og tvangsmulkt
Pålegg vedtatt etter lov 14. april 2000 nr. 31 om behandling av personopplysninger som ikke er etterkommet ved ikrafttredelsen,
1 fortsetter å gjelde så langt de ikke strider mot personvernforordningen eller personopplysningsloven.
Tvangsmulkt som løper ved lovens ikrafttreden, opphører å løpe. Datatilsynet kan fastsette tvangsmulkt i medhold av
personopplysningsloven § 29 så langt pålegget fortsetter å gjelde i henhold til første ledd.
1 Fra 20 juli 2018 iflg. meddelelse 17 juli 2018 nr. 1195, jf. res. 15 juni 2018 nr. 875.

§ 3. Opphevelse av konsesjoner og tillatelser

❓

Konsesjoner gitt i medhold av lov 14. april 2000 nr. 31 om behandling av personopplysninger, forskrift 15. desember 2000 nr.
1265 om behandling av personopplysninger og lov 20. juni 2014 nr. 43 om helseregistre og behandling av helseopplysninger
opphører å gjelde med mindre annet er bestemt.
Tillatelser gitt i medhold av lov 14. april 2000 nr. 31 om behandling av personopplysninger § 9 tredje ledd opphører å gjelde med
mindre annet er bestemt.

§ 4. Overgangsregler for kredittopplysningsvirksomhet
Forskrift 15. desember 2000 nr. 1265 om behandling av personopplysninger kapittel 4 og konsesjoner gitt i medhold av § 4-5
som gjelder på ikrafttredelsestidspunktet, fortsetter å gjelde.

§ 5. Overgangsregler om rådføringsplikt
Rådføringsplikten etter personopplysningsloven § 9 annet ledd, § 10 og § 11 annet ledd gjelder ikke for behandlinger som er gitt
konsesjon etter lov 14. april 2000 nr. 31 om behandling av personopplysninger eller lov 20. juni 2014 nr. 43 om helseregistre og
behandling av helseopplysninger, eller som er tilrådd av personvernombud i samsvar med forskrift 15. desember 2000 nr. 1265 om
behandling av personopplysninger § 7-27.

§ 6. Adgang til fortsatt behandling av personopplysninger nevnt i personvernforordningen artikkel 9 og 10
Den som har fått tillatelse til behandling av sensitive personopplysninger i medhold av lov 14. april 2000 nr. 31 om behandling av
personopplysninger § 9 tredje ledd, kan behandle personopplysninger som nevnt i personvernforordningen artikkel 9 og 10 i samme
utstrekning og på samme vilkår som fastsatt i tillatelsen så langt den åpner for behandling i forbindelse med
a) dopingkontroll i treningssentre
b) gjennomføring av bakgrunnsundersøkelser (Integrity Due Diligence-undersøkelser)
c) elektronisk publisering av rettsavgjørelser.
Følgende behandlingsansvarlige kan behandle personopplysninger som nevnt i personvernforordningen artikkel 9 og 10 i
samme utstrekning og på samme vilkår som fastsatt i de angitte konsesjonene:
a) Stiftelsen Antidoping Norge, jf. konsesjoner 4. desember 2017 om chatte-kanal på nett for bruk til spørsmål relatert til doping,
17. november 2015 om ekstern varslingstjeneste og 14. mars 2016 om dopingkontroll innen den organiserte idretten
b) Lotteri- og stiftelsestilsynet, jf. konsesjon 6. juli 2016 om nasjonal plattform for arbeid mot manipulering av idrettskonkurranser
Så fremt tillatelsen gjaldt 24. mai 2018, er det uten betydning for adgangen til behandling etter første og annet ledd at en
tillatelse er tidsbegrenset.
Datatilsynet kan gi tillatelse til behandling av personopplysninger som nevnt i personvernforordningen artikkel 9 og 10 for
formålene nevnt i første ledd dersom viktige samfunnsinteresser tilsier det og det settes i verk tiltak for å sikre den registrertes
interesser.
0 Endret ved forskrift 29 mars 2019 nr. 401.

Information in English

Juster tekststørrelse

Hjelp

Kontakt

