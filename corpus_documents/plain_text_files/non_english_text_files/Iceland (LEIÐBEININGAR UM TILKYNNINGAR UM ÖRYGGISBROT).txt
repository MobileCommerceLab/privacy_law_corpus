LEIÐBEININGAR UM
TILKYNNINGAR UM
ÖRYGGISBROT
Almennt
Ein af þeim nýjungum, sem kynntar eru til sögunnar með persónuverndarreglugerð ESB 2016/679
(pvrg.), felur í sér að tilkynna þarf um öryggisbrot til Persónuverndar. Í vissum tilvikum þarf einnig
að upplýsa þá einstaklinga, sem upplýsingarnar varða, um að öryggisbrot hafi orðið hvað varðar
persónuupplýsingar þeirra. Leiðbeiningar þessar byggja á leiðbeiningum sk. 29. gr. vinnuhóps ESB,
sem skipaður er öllum forstjórum persónuverndarstofnana ESB, og hefur Persónuvernd á Íslandi
þar áheyrnaraðild.
Í ákvæðum 33. gr. og 34. gr. persónuverndarreglugerðarinnar er fjallað um öryggisbrot.

Efnisyfirlit
1. Hvað er öryggisbrot? ......................................................................................................... 2
2. Hvenær á að tilkynna Persónuvernd um öryggisbrot? ..................................................... 2
3. Hvenær telst ábyrgðaraðili hafa orðið var við öryggisbrot? .............................................. 3
4. Hverjar eru skyldur vinnsluaðila? ..................................................................................... 5
5. Hvaða upplýsingar er skylt að veita Persónuvernd? ......................................................... 5
6. Þarf tilkynning til Persónuverndar að innihalda allar upplýsingar um öryggisbrot? ....... 6
7. Í hvaða tilvikum þarf ekki að senda Persónuvernd tilkynningu um öryggisbrot? ........... 6
8. Hvenær þarf að upplýsa einstaklinga? .............................................................................. 7
9. Hvaða upplýsingar er skylt að veita einstaklingum? ........................................................ 7
10. Hvernig skal hafa samband við einstaklinga?................................................................. 8
11. Hvenær þarf ekki að upplýsa einstaklinga?..................................................................... 8
12. Hvaða atriði þarf að hafa í huga við mat á áhættu? ........................................................ 9
13. Skrá yfir öryggisbrot ...................................................................................................... 10

1. útgáfa, febrúar 2018

1. Hvað er öryggisbrot?
A. Skilgreining á öryggisbroti samkvæmt persónuverndarreglugerðinni:
Öryggisbrot er brot á öryggi sem leiðir til óviljandi eða ólögmætrar eyðingar persónuupplýsinga,
sem eru sendar, varðveittar eða unnar á annan hátt, eða að þær glatist, breytist, verði birtar eða
aðgangur veittur að þeim í leyfisleysi.
B. Tegundir öryggisbrota:
1. Öryggisbrot sem felur í sér brot á trúnaði (e. Confidentiality breach) – óheimil miðlun
eða miðlun fyrir mistök á persónuupplýsingum eða óheimill aðgangur að þeim.
2. Öryggisbrot sem leiðir til þess að upplýsingar verða óaðgengilegar (e. Availability
breach) – tap á aðgengi að persónuupplýsingum eða eyðilegging þeirra fyrir mistök eða án
heimildar.
3. Öryggisbrot sem felur í sér breytingu á persónuupplýsingum (e. Integrity breach) –
breyting á persónuupplýsingum fyrir mistök eða án heimildar.
Hér þarf að hafa í huga að öryggisbrot getur falið í sér alla framangreinda flokka.
Þótt persónuupplýsingar séu eingöngu óaðgengilegar um tíma felur það engu að síður í sér
öryggisbrot, sem þarf að skrá sem slíkt. Þá er einnig mikilvægt að ábyrgðaraðili meti allar
hugsanlegar afleiðingar öryggisbrots. Þó fer eftir aðstæðum hvort nauðsynlegt sé að tilkynna um
það til Persónuverndar og upplýsa hina skráðu.
Dæmi
Þegar gögnum hefur verið eytt, annaðhvort óvart eða af einstaklingi án heimildar, eða þegar
dulkóðunarlykill, sem tengir saman auðkenni einstaklinga og dulkóðaðar upplýsingar, tapast.
Dæmi
Þegar um er að ræða verulegt rof á reglubundinni þjónustu fyrirtækis, til dæmis þegar tölvuárás leiðir til
rafmagnsleysis eða að persónuupplýsingar verða óaðgengilegar, annaðhvort varanlega eða tímabundið.
Dæmi
Sú staðreynd að heilsufarsupplýsingar á spítala eru óaðgengilegar um tíma getur leitt til áhættu fyrir
réttindi og frelsi einstaklings, til dæmis ef skurðaðgerð frestast vegna þessa.
Dæmi
Tölvukerfi fjölmiðlafyrirtækis er óaðgengilegt í nokkra klukkutíma vegna rafmagnsleysis sem leiðir til
þess að ekki er hægt að senda tímarit til áskrifenda. Þessi aðstaða felur tæpast í sér áhættu fyrir réttindi
og frelsi einstaklinga.
Dæmi
Tölvukerfi ábyrgðaraðila er sýkt af tölvuvírus, sem felur í sér að öll gögn eru dulkóðuð, þar til
lausnargjald hefur verið greitt. Þetta getur leitt til þess að gögnin eru tímabundið óaðgengileg. Innrás
átti sér engu að síður stað og tilkynningar gæti verið krafist ef atvikið flokkast sem trúnaðarbrot, þ.e.
persónuupplýsingar verða aðgengilegar óviðkomandi, sem felur í sér áhættu fyrrir réttindi og frelsi
einstaklinga.

Þá er einnig mikilvægt að ábyrgðaraðili meti allar hugsanlegar afleiðingar öryggisbrots. Þó fer eftir
aðstæðum hvort nauðsynlegt sé að tilkynna um það til Persónuverndar og upplýsa hina skráðu.
2
1. útgáfa, febrúar 2018

C. Mögulegar afleiðingar öryggisbrots
Tilkynni ábyrgðaraðili ekki um brot, annaðhvort til Persónuverndar eða hinna skráðu, þrátt fyrir
að skilyrði 33. og/eða 34. gr. séu uppfyllt, þarf Persónuvernd að taka ákvörðun um beitingu þeirra
valdheimilda sem henni eru veittar í persónuverndarreglugerðinni, svo sem álagningu
stjórnvaldssektar eða að gera ráðstafanir til úrbóta.
Ástæður þess að ekki er tilkynnt um öryggisbrot geta verið að:
a) viðeigandi öryggisráðstafanir eru ekki til staðar, eða
b) eftirfylgni við þær er ábótavant.
Vegna þess að um er að ræða tvö aðskilin brot getur Persónuvernd ákveðið að nýta valheimildir
sínar, annars vegar vegna þess að ábyrgðaraðila hafi láðst að tilkynna um brot (33. og 34. gr.) og
hins vegar vegna skorts á viðeigandi öryggisráðstöfunum (32. gr.).

2. Hvenær á að tilkynna Persónuvernd um öryggisbrot?
Ef um er að ræða öryggisbrot við meðferð persónuupplýsinga skal ábyrgðaraðili, án ótilhlýðilegrar
tafar, og, ef mögulegt er, eigi síðar en 72 klst. eftir að hann verður brotsins var, tilkynna til
Persónuverndar um brotið, nema ólíklegt þyki að það leiði til áhættu fyrir réttindi og frelsi
einstaklinga.
Sé Persónuvernd ekki tilkynnt um brotið innan 72 klst. skulu ástæður fyrir töfinni fylgja
tilkynningunni.
Sjá nánar 33. gr. pvrg.

3. Hvenær telst ábyrgðaraðili hafa orðið var við öryggisbrot?
Ábyrgðaraðili telst hafa orðið var við öryggisbrot þegar hann hefur ákveðna vissu (e. reasonable
degree of certainty) fyrir því að öryggisbrot hafi átt sér stað sem leitt hefur til þess að
persónuupplýsingar voru í hættu. Þetta fer eftir aðstæðum hverju sinni. Í sumum tilvikum er
nokkuð skýrt að um brot hafi verið að ræða, á meðan í öðrum tilvikum kann að taka tíma að
staðfesta hvort persónuupplýsingar hafi komist í hættu.
Áhersla skal vera á skjót viðbrögð við að rannsaka tilvikið til að ákvarða hvort öryggisbrot hafi átt
sér stað, og ef svo er, að gera viðeigandi ráðstafanir og tilkynna til Persónuverndar/einstaklinga ef
þörf krefur.
Dæmi
Þegar geisladiskur tapast með ódulkóðuðum gögnum er oft ekki mögulegt að staðfesta hvort
utanaðkomandi aðili hafi komist í gögnin. Aftur á móti er nauðsynlegt að tilkynna um slíkt brot þar sem til
staðar er ákveðin vissa (reasonable degree of certainty) fyrir því að brot hafi átt sér stað, sem ábyrgðaraðilinn
varð var við þegar hann uppgötvaði að geisladiskurinn hefði tapast.
Dæmi
Þegar þriðji aðili upplýsir ábyrgðaraðila um að hann hafi fyrir mistök móttekið persónuupplýsingar um
viðskiptavin hans og leggur fram gögn því til stuðnings að miðlunin hafi verið óheimil. Þar sem

3
1. útgáfa, febrúar 2018

ábyrgðaraðilinn hefur verið upplýstur um að brot hafi átt sér stað er ekki nokkur vafi á að hann teljist hafa
orðið var við brotið.
Dæmi
Þegar ábyrgðaraðili kemst að því að hugsanlega hafi verið brotist inn í kerfin hans. Ábyrgðaraðilinn kannar
kerfin til að sannreyna hvort persónuupplýsingar hafi verið í hættu og staðfestir að svo sé. Þarna hefur
ábyrgðaraðilinn sönnun fyrir því að brot hafi átt sér stað og því er enginn vafi á því að hann hafi orðið var
við brotið.

Þegar ábyrgðaraðili fær fyrst upplýsingar um mögulegt öryggisbrot frá einstaklingi, fyrirtæki eða
þegar hann uppgötvar það sjálfur, hefur hann ákveðið svigrúm í stuttan tíma til að komast að
því hvort um brot hafi í raun verið að ræða. Á meðan á þessu rannsóknartímabili stendur er ekki
talið að ábyrgðaraðili hafi „orðið var við“ öryggisbrot.
Nauðsynlegt er að í þessum fyrstu viðbrögðum ábyrgðaraðila felist einnig mat á líkum á áhættu
fyrir einstaklinga í tengslum við mat á því hvort nauðsynlegt sé að upplýsa einstaklingana um
brotið.
Dæmi
Einstaklingur upplýsir ábyrgðaraðila um að hann hafi móttekið tölvupóst, að því er virðist frá
ábyrgðaraðilanum, sem hafi innihaldið persónuupplýsingar sem tengdust raunverulegum notum
hans á þjónustu ábyrgðaraðilans. Einstaklingurinn bendir einnig á að svo virðist sem um
öryggisbrot hafi verið að ræða hjá ábyrgðaraðilanum. Ábyrgðaraðilinn framkvæmir rannsókn á
stuttum tíma og kemur auga á öryggisbrot sem hefur orðið í kerfinu og vísbendingu um óheimilan
aðgang að persónuupplýsingum. Á þeim tímapunkti væri ábyrgðaraðilinn talinn hafa orðið var við
öryggisbrotið og væri honum þá nauðsynlegt að tilkynna til Persónuverndar að öryggisbrot hefði
orðið ef það felur í sér áhættu fyrir einstaklinga. Þá þarf ábyrgðaraðilinn þarf einnig að gera
viðeigandi ráðstafanir vegna atviksins.
Til að ábyrgðaraðili geti komið auga á og brugðist við öryggisbrotum ættu að vera til staðar innri
verkferlar hjá honum. Þegar upp kemst um öryggisbrot er mikilvægt er að viðeigandi aðilar innan
fyrirtækis séu upplýstir, þannig að unnt sé að bregðast við með viðeigandi hætti eftir því sem þörf
er á.
Ábyrgðaraðilinn ætti einnig að koma upp sérstöku fyrirkomulagi þegar kemur að skyldu
vinnsluaðila til að upplýsa ábyrgðaraðila um öryggisbrot.
Þó það sé á ábyrgð ábyrgðaraðila og vinnsluaðila að gera viðeigandi ráðstafanir til að koma í
veg fyrir og bregðast við öryggisbrotum eru hér nokkur skref sem alltaf skal fylgja þegar uppi
er grunur um öryggisbrot:
·

·
·

Upplýsingum varðandi atburði sem tengjast öryggismálum skal beint til tiltekinna
einstaklinga, sem bera ábyrgð á viðbrögðum við öryggisbrotum, staðfestingu á hvort um
öryggisbrot hafi verið að ræða og mati á áhættu.
Því næst skal meta áhættu fyrir einstaklinga í kjölfar öryggisbrots (líkur á engri áhættu,
áhættu eða mikilli áhættu), auk þess sem viðeigandi aðilar innan fyrirtækisins skulu upplýstir.
Tilkynning send til Persónuverndar og hugsanleg tilkynning til þeirra einstaklinga sem
öryggisbrotið hefur áhrif á, ef þörf krefur.

4
1. útgáfa, febrúar 2018

·

Á meðan á þessu öllu stendur skal ábyrgðaraðili framkvæma þær ráðstafanir sem þarf til að
takmarka tjón.

Ábyrgðaraðila er skylt að bregðast við upphaflegri tilkynningu um hugsanlegt öryggisbrot
og komast að því hvort um brot var að ræða. Þegar ábyrgðaraðili hefur komist að því að líkur eru
á að um öryggisbrot hafi verið að ræða, þá þarf hann að tilkynna Persónuvernd þar um eigi
síðar en 72 klst. síðar. Litið verður svo á að skilyrði 33. gr. persónuverndarreglugerðarinnar hafi
ekki verið uppfyllt ef ábyrgðaraðili bregst ekki tímanlega við með tilkynningu og ljóst verður að
öryggisbrot hafi átt sér stað.
Það að ábyrgðaraðili hafi virka verkferla til að koma upp um og takast á við öryggisbrot, sem og að
tilkynna um þau, er einnig nauðsynlegur hluti af viðeigandi tæknilegum og skipulagslegum
öryggisráðstöfunum sem honum er skylt að framkvæma skv. 32. gr. reglugerðarinnar.

4. Hverjar eru skyldur vinnsluaðila?
Það er ábyrgðaraðili sem ber fyrst og fremst ábyrgð á öryggi persónuupplýsinga, en vinnsluaðili
hefur einnig mikilvægu hlutverki að gegna til að tryggja að ábyrgðaraðili geti uppfyllt skyldur sínar,
m.a. hvað varðar tilkynningar um öryggisbrot. Samningur við vinnsluaðila skv. 28. gr.
reglugerðarinnar1 skal m.a. kveða á um að vinnsluaðili aðstoði ábyrgðaraðila við að tryggja að
skyldur hans hvað varðar tilkynningu um öryggisbrot séu uppfylltar, að teknu tilliti til eðlis
vinnslunnar og upplýsinga sem vinnsluaðili hefur aðgang að.
Vinnsluaðili skal tilkynna ábyrgðaraðila um það án ótilhlýðilegrar tafar ef hann verður var við
öryggisbrot í tengslum við vinnslu persónuupplýsinga. Hér þarf að hafa í huga að vinnsluaðilinn
þarf ekki að meta líkur á áhættu fyrir einstaklinganna áður en hann tilkynnir ábyrgðaraðila, hann
þarf eingöngu að staðfesta að brot hafi orðið og tilkynna það ábyrgðaraðila. Litið er svo á að
ábyrgðaraðili hafi orðið var við brot þegar vinnsluaðili tilkynnir honum um það.
Mælt er með því að vinnsluaðili tilkynni ábyrgðaraðila umsvifalaust um brotið og veiti honum
frekari upplýsingar um það um leið og þær verða tiltækar. Þetta er mikilvægt til að tryggja að
ábyrgðaraðili geti brugðist við innan 72 klst. tímarammans og tilkynnt Persónuvernd.
Ef vinnsluaðili þjónustar fleiri en einn ábyrgðaraðila sem allir verða fyrir sama öryggisbroti skal
hann veita hverjum og einum ábyrgðaraðila upplýsingar um atvikið.
Ábyrgðaraðili getur falið vinnsluaðila að senda tilkynningu fyrir sína hönd en slíkt þarf að mæla
fyrir um í vinnslusamningi, sbr. 28. gr. pvrg. Mikilvægt er að hafa í huga að hin lagaleg ábyrgð hvílir
þó áfram á ábyrgðaraðilanum.
Sjá 3. mgr. 28. gr. 33. gr. og 34. gr. pvrg. svo og leiðbeiningar Persónuverndar fyrirvinnsluaðila.

5. Hvaða upplýsingar er skylt að veita Persónuvernd?
Þegar ábyrgðaraðili tilkynnir um öryggisbrot til Persónuverndar skal í tilkynningunni2 a.m.k.:
a) lýsa eðli öryggisbrots við meðferð persónuupplýsinga, þ.m.t., ef hægt er, þeim flokkum og
áætluðum fjölda skráðra einstaklinga sem það varðar og flokkum og áætluðum fjölda
skráninga persónuupplýsinga sem um er að ræða,
Sjá nánar leiðbeiningar til vinnsluaðila á vefsíðu Persónuverndar. Þar er m.a. að finna fyrirmynd að ákvæði sem þessu.
Ath. að fyrirhugað er að Persónuvernd bjóði upp á rafrænt tilkynningareyðublað á vefsíðu sinni sem ábyrgðaraðilar
munu geta notað til að senda inn tilkynningar um öryggisbrot.
1
2

5
1. útgáfa, febrúar 2018

b) gefa upp nafn og samskiptaupplýsingar persónuverndarfulltrúa eða annars tengiliðar þar
sem hægt er að fá frekari upplýsingar,
c) lýsa líklegum afleiðingum öryggisbrots við meðferð persónuupplýsinga,
d) lýsa þeim ráðstöfunum sem ábyrgðaraðili hefur gert eða fyrirhugar að gera vegna
öryggisbrots við meðferð persónuupplýsinga, þ.m.t., eftir því sem við á, ráðstöfunum til að
milda hugsanleg skaðleg áhrif þess.
Þó að ekki liggi allar upplýsingar fyrir, svo sem nákvæmur fjöldi einstaklinga sem brotið hefur áhrif
á, skal það ekki koma í veg fyrir að tilkynning sé send tímanlega inn. Áætla má fjölda einstaklinga
sem og fjölda skráa sem brotið hefur áhrif á. Þegar fyrir liggur að öryggisbrot hefur átt sér stað, en
umfang þess er ekki enn þekkt, er tilkynning í áföngum kjörin leið til að uppfylla kröfur um
tilkynningu.
Framangreind upptalning á þeim upplýsingum sem fram skulu koma í tilkynningum um brot er
ekki tæmandi. Er ábyrgðaraðila því frjálst að veita frekari upplýsingar, kjósi hann svo, en það kann
t.d. að ráðast af eðli brots sem um ræðir. Ábyrgðaraðila gæti einnig þótt gagnlegt að tilgreina
vinnsluaðila, ef rót brotsins má rekja til hans.
Í öllum tilvikum kann Persónuvernd að óska eftir frekari upplýsingum í tengslum við rannsókn sína
á brotinu.
Sjá 3. mgr. 33. gr. pvrg.

6. Þarf tilkynning til Persónuverndar að innihalda allar upplýsingar um
öryggisbrot?
Nei. Frekari rannsókn ábyrgðaraðila kann að vera nauðsynleg til að staðreyna allar þær upplýsingar
sem máli skipta, en þetta fer eftir eðli öryggisbrotsins hverju sinni. Vegna þessa er heimilt að veita
upplýsingar um öryggisbrot í áföngum án ástæðulausrar tafar, svo fremi sem gefnar eru upp ástæður
fyrir þessum töfum.
Líklegt er að þetta verði raunin vegna flóknari öryggisbrota, s.s. varðandi tölvuglæpi þar sem
nákvæm rannsókn kann að vera nauðsynleg til að staðreyna fyllilega eðli brotsins og að hve miklu
leyti persónuupplýsingum hefur verið ógnað.
Hafa skal í huga að eftir að upphafleg tilkynning hefur verið send til Persónuverndar getur
ábyrgðaraðili sent uppfærðar upplýsingar, ef frekari rannsókn sýnir fram á að ekkert öryggisbrot
hafi í raun átt sér stað. Þessum upplýsingum væri þá bætt við þær upplýsingar sem þegar hefðu
verið veittar, og atvikið skráð í framhaldinu sem atvik sem ekki fól í sér brot. Engin viðurlög eru
við því að tilkynna um brot sem síðar kemur í ljós að var í reynd ekki brot.
Dæmi
Ábyrgðaraðili tilkynnir Persónuvernd innan 72 klst. frá því að upp kemst um öryggisbrot þar sem
geisladiskur týnist, sem innihélt afrit af persónuupplýsingum viðskiptavina hans. Geisladiskurinn
finnst síðar, þar sem hann hafði einfaldlega verið geymdur á röngum stað innan fyrirtækisins.
Ábyrgðaraðilinn sendir Persónuvernd uppfærðar upplýsingar og óskar eftir því að tilkynningunni
verði breytt.
7 Öryggisbrot sem hafa áhrif á einstaklinga í fleiri en einu aðildarríki
Þegar vinnsla persónuupplýsinga fer fram yfir landamæri getur öryggisbrot haft áhrif á skráða
einstaklinga í fleiri en einu aðildarríki. Í 1. mgr. 33. gr. pvrg. kemur fram að ábyrgðaraðili skuli
6
1. útgáfa, febrúar 2018

tilkynna til þess eftirlitsyfirvalds sem lögbært er skv. 55. gr. reglugerðarinnar. Í þessu felst að þegar
brot hefur áhrif á persónuupplýsingar einstaklinga í fleiri en einu aðildarríki og nauðsynlegt er að
tilkynna um það, þarf ábyrgðaraðilinn að tilkynna forystueftirlitsyfirvaldinu (e. lead
supervisory authority) um öryggisbrotið.
Þegar ábyrgðaraðili leggur drög að viðbragðsáætlun sinni vegna öryggisbrota þarf hann að
framkvæma mat á því hvaða eftirlitsyfirvald er forystueftirlitsyfirvald hans, sem senda þarf
tilkynningar til. Þá getur ábyrgðaraðili brugðist skjótt við broti og uppfyllt skyldur sínar samkvæmt
33. gr.
Sé ábyrgðaraðili í vafa um hvert forystueftirlitsyfirvaldið er ætti viðkomandi að minnsta kosti að
tilkynna um brot til þess eftirlitsyfirvalds þar sem brotið átti sér stað.
Sjá nánar 33., 55. og 56. gr. pvrg.

8. Í hvaða tilvikum þarf ekki að senda Persónuvernd tilkynningu um öryggisbrot?
Ekki þarf að tilkynna Persónuvernd um brot sem ólíklegt þykir að leiði til áhættu fyrir réttindi
og frelsi einstaklinga. Sem dæmi um slík brot má nefna þegar persónuupplýsingar eru þegar
opinberar og miðlun slíkra gagna er ekki líkleg til að skapa áhættu fyrir einstaklinginn.
Dæmi
Dæmi um öryggisbrot sem ekki þarf að tilkynna um væri tap á búnaði, sem er örugglega
dulkóðaður. Svo fremi sem dulkóðunarlykillinn væri tryggilega varðveittur og þetta væri ekki ekki
eina eintakið af persónuupplýsingunum, þá væru persónuupplýsingarnar í þessu tilviki
óaðgengilegar fyrir utanaðkomandi. Er því brotið ólíklegt til að leiða til áhættu fyrir réttindi og frelsi
hinna skráðu í þessu tilviki. Komi síðar í ljós að dulkóðunarlykillinn var óöruggur, þá væri áhætta
til staðar og kynni þá tilkynningar að vera þörf.

9. Hvenær þarf að upplýsa einstaklinga?
Ekki þarf að upplýsa einstaklinga um öll öryggisbrot.
Ef líklegt er að öryggisbrot við meðferð persónuupplýsinga leiði af sér mikla áhættu fyrir réttindi
og frelsi einstaklinga skal ábyrgðaraðili tilkynna hinum skráða um brotið án ótilhlýðilegrar tafar.
Er því hærri þröskuldur fyrir því hvenær þarf að upplýsa einstaklinga heldur en
Persónuvernd.
Megintilgangur þessarar tilkynningar er að veita upplýsingar um þau úrræði sem einstaklingar geta
sjálfir gripið til til þess að vernda sig, svo sem að setja ný lykilorð.

10. Hvaða upplýsingar er skylt að veita einstaklingum?
Hér gilda sömu reglur og varðandi tilkynningar til Persónuverndar.
Samkvæmt því skal ábyrgðaraðili að minnsta kosti veita eftirfarandi upplýsingar:
·

lýsingu á eðli öryggisbrotsins;

·

nafn og samskiptaupplýsingar persónuverndarfulltrúa eða annars tengiliðar;

·

lýsingu á líklegum afleiðingum öryggisbrotsins; og

7
1. útgáfa, febrúar 2018

·

lýsingu á þeim ráðstöfunum sem ábyrgðaraðili hefur gert eða fyrirhugar að gera vegna
öryggisbrotsins, þar á meðal, þar sem við á, ráðstöfunum til að milda hugsanleg skaðleg
áhrif.

Varðandi ráðstafanir sem gerðar hafa verið gæti ábyrgðaraðili t.d. tekið fram að eftir að hafa tilkynnt
um öryggisbrotið til Persónuverndar hafi hann fengið ráðgjöf um hvernig draga mætti úr áhrifum
þess. Ábyrgðaraðilinn ætti einnig, þar sem við á, að veita einstaklingunum nákvæmar ráðleggingar
um hvernig þeir geta varið sig fyrir hugsanlegum skaðlegum áhrifum öryggisbrotsins, svo sem með
því að skipta um lykilorð. Ekki er um tæmandi talningu að ræða, og getur ábyrgðaraðili því valið
að veita frekari upplýsingar.
Sjá 34. gr. pvrg. og væntanlegar leiðbeiningar Persónuverndar um gagnsæi.

11. Hvernig skal hafa samband við einstaklinga?
Nota skal sérstaka tilkynningu þegar einstaklingar eru upplýstir um öryggisbrot og er því til dæmis
ekki heimilt að senda slíka tilkynningu með öðrum upplýsingum, s.s. fréttabréfum. Eykur þetta
skýrleika og gagnsæi.
Dæmi um gagnsæjar samskiptaleiðir eru tölvupóstur eða smáskilaboð, áberandi upplýsingar á
heimasíðu, samskipti með pósti eða áberandi auglýsingar í prentmiðlum. Mælt er með því að
ábyrgðaraðili velji aðferð sem eykur líkurnar á því að upplýsingarnar komist til hinna skráðu.
Ábyrgðaraðili kann því að velja að nota nokkrar aðferðir.
Ábyrgðaraðili kann einnig að þurfa að taka tillit til þess að tilkynningar séu aðgengilegar í ólíkum
útgáfum, svo sem á viðeigandi tungumálum, til að tryggja að hinir skráðu skilji upplýsingarnar.
Ábyrgðaraðilar eru best til þess fallnir að meta viðeigandi samskiptamáta við hina skráðu, sér í lagi
ef þeir eiga í reglulegum samskiptum við viðskiptavini sína. Aftur á móti þarf ábyrgðaraðili að hafa
varann á þegar notaðar eru samskiptaleiðir sem hafa orðið fyrir viðkomandi öryggisbroti.
Ábyrgðaraðilar kunna því að vilja leita ráðgjafar Persónuverndar, ekki eingöngu um efni
tilkynningar heldur einnig varðandi hentuga samskiptamáta við einstaklinga.
Sjá 2. mgr. 34. gr. pvrg. svo og væntanlegar leiðbeiningar Persónuverndar um gagnsæi.

12. Hvenær þarf ekki að upplýsa einstaklinga?
Ef ábyrgðaraðili getur sýnt fram á að eitt eða fleiri eftirfarandi skilyrða séu uppfyllt þarf ekki að
gera einstaklingi viðvart um öryggisbrot:
·

·

·

Ábyrgðaraðilinn hefur gert viðeigandi tæknilegar og skipulagslegar verndarráðstafanir og
þessar ráðstafanir voru gerðar varðandi þær persónuupplýsingar sem öryggisbrotið hafði
áhrif á. Hér er einkum átt við ráðstafanir til að gera persónuupplýsingar ólæsilegar hverjum
þeim sem ekki hefur aðgangsheimild að þeim, s.s. með dulkóðun.
Ábyrgðaraðilinn hefur gert ráðstafanir strax í kjölfar öryggisbrotsins til þess að útiloka þá
áhættu sem skapaðist í kjölfar þess, til dæmis með því að grípa til aðgerða gagnvart
einstaklingi sem hefur fengið aðgang að persónuupplýsingum án heimildar áður en hann
gat gert eitthvað við þær.
Það hefur í för með sér óhóflega fyrirhöfn að tilkynna einstaklingunum um öryggisbrotið.
Í því tilviki skal í staðinn birta almenna tilkynningu eða grípa til svipaðrar ráðstöfunar þar
sem hinum skráðu er gert viðvart með jafnáhrifaríkum hætti.

8
1. útgáfa, febrúar 2018

13. Hvaða atriði þarf að hafa í huga við mat á áhættu?
Ekki þarf að tilkynna um öryggisbrot í öllum tilvikum:
·
·

Tilkynning til Persónuverndar er eingöngu nauðsynleg þegar líklegt er talið að öryggisbrotið
leiði af sér áhættu fyrir réttindi og frelsi einstaklings.
Tilkynning til einstaklinga eru eingöngu nauðsynleg þegar líklegt er að öryggisbrot leiði af
sér mikla áhættu fyrir réttindi og frelsi þeirra.

Þetta felur í sér að um leið og ábyrgðaraðili verður var við öryggisbrot er afar mikilvægt að hann
bæði leiti leiða til að takmarka tjónið og leggi mat á þá áhættu sem öryggisbrotið kann að leiða af
sér.
Þegar áhrif áhættu fyrir einstaklinga í kjölfar öryggisbrots eru metin ætti matið að taka tillit til
eftirfarandi atriða:
·

·

·

·

·

·

·

Tegund öryggisbrots
o Tegund öryggisbrots getur skipt máli. Miðlun heilsufarsupplýsinga til
utanaðkomandi aðila (e. Confidentiality Breach) kann til dæmis að hafa aðrar
afleiðingar en þegar slíkar upplýsingar glatast (e. Availability Breach.)
Eðli, viðkvæmni og magn persónuupplýsinga
o Almennt séð er áhættan þeim mun meiri eftir því sem persónuupplýsingarnar eru
viðkvæmari. Þá er miðlun upplýsinga sem þegar eru opinberar, svo sem nafn og
heimilisfang, yfirleitt talin ólíkleg til að leiða til verulegs tjóns. Sé nafni og
heimilisfangi foreldra sem hafa ættleitt barn aftur á móti miðlað til líffræðilegrar
móður barnsins geta afleiðingarnar verið alvarlegar, bæði fyrir einstaklingana sem
ættleiddu barnið og barnið sjálft. Einnig geta brot sem varða heilsufarsupplýsingar
eða fjárhagsupplýsingar valdið tjóni eða leitt til þess að upplýsingarnar verði notaðar
til auðkennaþjófnaðar. Þá er áhættan yfirleitt meiri þegar um er að ræða blöndu
persónuupplýsinga, s.s. bæði fjárhags- og heilsufarsupplýsingar, fremur en eina
tegund upplýsinga. Að lokum getur öryggisbrot sem varðar lítið magn mjög
viðkvæmra persónuupplýsinga haft mikil áhrif á einstakling.
Hversu auðvelt er að persónugreina einstaklingana?
o Auðkenning kann að vera möguleg á grundvelli persónuupplýsinganna einna og sér,
án frekari aðgerða. Í öðrum tilvikum getur verið mjög erfitt að tengja viðkomandi
persónuupplýsingar við tiltekinn einstakling, en þó mögulegt. Þetta getur skipt máli.
Alvarleiki áhrifanna fyrir einstaklinga
o Sá skaði sem öryggisbrot hefur í för með sér fyrir einstaklinga getur verið sérlega
mikill í sumum tilvikum (til dæmis þegar um er að ræða viðkvæmar
persónuupplýsingar), sérstaklega þegar öryggisbrot getur leitt til
auðkennisþjófnaðar eða svika, líkamlegs skaða, mikils andlegs álags, niðurlægingar
eða orðsporsmissis.
Sérstakt eðli einstaklinganna
o Öryggisbrot getur varðað persónuupplýsingar um börn eða aðra viðkvæma hópa
einstaklinga, sem eru í meiri áhættu fyrir vikið.
Fjöldi þeirra einstaklinga sem verða fyrir öryggisbrotinu
o Almennt hefur öryggisbrot meiri áhrif eftir því sem fleiri einstaklingar verða fyrir
áhrifum.
Sérstakt eðli ábyrgðaraðilans
9

1. útgáfa, febrúar 2018

·

o Eðli og hlutverk ábyrgðaraðilans og starfsemi hans kann að hafa áhrif á
áhættumatið. Til dæmis er meiri áhætta ef læknastofa verður fyrir öryggisbroti, borið
saman við netfangalista dagblaðs.
Almenn atriði
o Ábyrgðaraðili þarf að meta heildstætt ýmis atriði við mat á þeirri áhættu sem kann
að leiða af öryggisbroti fyrir réttindi og frelsi einstaklinga.

14. Skrá yfir öryggisbrot
Ábyrgðaraðili skal skrá niður hvers kyns öryggisbrot sem verða við vinnslu persónuupplýsinga
og tilgreina málsatvik í tengslum við viðkomandi brot, áhrif þess og þær aðgerðir til úrbóta sem
gripið var til.
Þá er mælt með því að ábyrgðaraðili skrái einnig rök fyrir ákvarðanatöku þegar öryggisbrot á sér
stað og þeim ráðstöfunum sem gerðar eru. Slík skráning aðstoðar til dæmis í samskiptum við
Persónuvernd, ef tilkynning berst of seint.
__________________________________________________________________________
Dæmi um öryggisbrot og hverjum þarf að gera viðvart:
Dæmi
i. Ábyrgðaraðili
varðveitti afrit af
gögnum, sem
innihéldu
persónuupplýsingar,
á geisladiski, en
upplýsingarnar voru
dulkóðaðar.
Geisladisknum er
stolið í innbroti.
ii. Ábyrgðaraðili
heldur úti þjónustu
á netinu. Í kjölfar
netárásar á
þjónustuna eru
persónuupplýsingar
einstaklinga gerðar
aðgengilegar,
Viðskiptavinir
ábyrgðaraðilans eru
allir staðsettir í einu
aðildarríki.

iii. Rafmagnsleysi
stendur yfir í

Tilkynning til
Persónuverndar?
Nei.

Tilkynning til
einstaklings?
Nei.

Já, þegar það er
líklegt að brotið hafi
einhverjar
afleiðingar
fyrir
einstaklinganna
í
ljósi þess að hér er
um
að
ræða
öryggisbrot
sem
veldur
því
að
persónuupplýsingar
verða óaðgengilegar.

Já, en fer eftir eðli
persónupplýsinganna
sem um er að ræða
og alvarleika
áhættunnar fyrir
einstaklingana.

Nei.

Nei.

Athuga
Svo lengi sem gögnin
eru dulkóðuð með
aðferð sem byggir á
nýjustu tækni, t.d. með
algrími, og til eru önnur
afrit af gögnunum, og
afritunarlykillinn er ekki í
hættu, kann þetta ekki að
vera brot sem þarf að
tilkynna um.
Ef áhættan er ekki mjög
mikil, þá er mælt með
því að upplýsa hina
skráðu – en það fer þó
eftir eðli aðstæðnanna.
Til dæmis kann
tilkynningar ekki að vera
þörf þegar um er að
ræða öryggisbrot
varðandi fréttabréf um
sjónvarpsþætti, en
tilkynningar kann að
vera þörf ef þetta
fréttabréf getur leitt til
þess að pólitísk skoðun
hins skráða er gerð
opinber.
Þótt ekki þurfi að
tilkynna um brotið þarf
10

1. útgáfa, febrúar 2018

nokkrar mínútur í
þjónustuveri, sem
felur í sér að
viðskiptavinir geta
ekki hringt í
ábyrgðaraðila og
fengið aðgang að
gögnunum sínum.
iv. Tölvuárás er
gerð á
ábyrgðaraðila, sem
leiðir til þess að öll
gögn hans eru
dulkóðuð. Um einu
eintökin af
gögnunum er að
ræða, sem nú eru
óaðgengileg. Við
rannsókn kemur í
ljós að einu
afleiðingar
árásarinnar eru
umrædd dulkóðun.

engu að síður að skrá
það í skrá um
öryggisbrot.

Já.

v. Einstaklingur
Já.
hringir í þjónustuver
banka til að tilkynna
öryggisbrot. Hann
hefur fengið
mánaðaryfirlit fyrir
annan einstakling.
Ábyrgðaraðilinn
framkvæmir stutta
rannsókn (lokið
innan 24 klst.) og
ákvarðar með
nokkurri vissu að
um öryggisbrot hafi
verið að ræða, og ef
um er að ræða
kerfisvillu, hvort
hún getur hafa haft
áhrif á aðra
einstaklinga.

Já, en fer eftir eðli
persónupplýsinganna
sem um er að ræða
og alvarleika
áhættunnar fyrir
einstaklingana.

Einstaklingarnir, sem
brotið hafði áhrif á,
eru eingöngu látnir
vita ef um er að ræða
mikla áhættu.

Ef til staðar hefði verið
annað eintak af
gögnunum, og hægt
hefði verið að
endurheimta þau innan
skamms tíma, hefði ekki
verið nauðsynlegt að
tilkynna um þetta atvik
til Persónuverndar eða
hinna skráðu
einstaklinga, þar sem
ekki hefði verið um að
ræða skort á aðgengi.
Persónuvernd kann aftur
á móti að taka til
skoðunar að rannsaka
atvikið til að kanna
eftirfylgni með
öryggiskröfum.
Ef ljóst er, eftir frekari
rannsókn, að brotið
hafði áhrif á fleiri
einstaklinga þarf að
upplýsa Persónuvernd
um það, og
ábyrgðaraðilinn þarf að
sjá til þess að aðrir
einstaklingar séu látnir
vita, ef um er að ræða
mikla áhættu.

11
1. útgáfa, febrúar 2018

vi. Fjölþjóðleg
netverslun verður
fyrir tölvuárás, og
notendanöfn,
lykilorð og kaupsaga
viðskiptavina eru í
kjölfarið birt á
Netinu.
vii. Fyrirtæki sem
hýsir vefsíður
(vinnsluaðili) kemur
auga á villu í
hugbúnaðnum, sem
stýrir
aðgangsheimildum.
Afleiðingarnar eru
þær að hvaða
notandi sem er
getur komist inn í
upplýsingar annars
notanda.

viii. Sjúkraskýrslur á
spítala eru
óaðgengilegar í 30
klst. vegna
netárásar.
ix.
Persónuupplýsingar
5000 nemenda eru
fyrir mistök sendar
á rangan póstlista,
með yfir 1000
viðtakendum.
x. Tölvupóstur með
beinni

Já, tilkynna
Já, þar sem atvikið
forystueftirlitsgetur leitt til mikillar
yfirvaldi, ef um er
áhættu.
að ræða vinnslu sem
fer yfir landamæri.

Ábyrgðaraðilinn ætti að
grípa til ráðstafana, m.a.
með því að tryggja að
þeir viðskiptavinir, sem
um ræðir, skipti um
lykilorð.

Sem vinnsluaðili
verður fyrirtækið að
hafa samband við
viðskiptavinina sem
um ræðir
(ábyrgðaraðilana.)

Fyrirtækið sem hýsir
vefsíðurnar
(vinnsluaðilinn) verður að meta
hvort nauðsynlegt sé að
gera öðrum viðvart á
öðrum grundvelli, sbr.
t.d.
NIS-tilskipunina
(tilskipun ESB um netog upplýsingaöryggi, nr.
2016/1148/EU).

Ef líklega var ekki um
mikla áhættu að ræða
fyrir einstaklinga þarf
ekki að gera þeim
viðvart.

Ef gert er ráð fyrir
því að
vinnsluaðilinn hafi
framkvæmt sína
eigin rannsókn ættu
ábyrgðaraðilarnir
sem um ræðir að
vera nokkuð vissir
um hvort
öryggisbrot hafi átt
sér stað, og ættu
þannig að hafa
orðið varir við brot
þegar þeir hafa
fengið tilkynninguna
frá vinnsluaðilanum.
Því næst skulu
ábyrgðaraðilarnir
upplýsa
Persónuvernd um
brotið.
Já.

Já.

Já.

Já, en fer eftir eðli
persónuupplýsinganna og
alvarleika hugsanlegra
afleiðinga.

Já, tilkynning til
Persónuverndar

Já, en fer eftir
umfangi og eðli

Tilkynning er mögulega
ekki nauðsynleg ef engar
12

1. útgáfa, febrúar 2018

markaðssetningu er
sendur viðtakendum
í „til“ eða „cc“, sem
leiðir til þess að
aðrir viðtakendur
geta séð hina
viðtakendur
póstsins.

kann að vera
nauðsynleg ef um
stóran hóp
einstaklinga var að
ræða, ef viðvkæmar
upplýsingar eru
gerðar opinberar
(s.s. netfangalisti
geðlæknis) eða ef
aðrir þættir leiða til
mikillar áhættu (s.s.
ef tölvupósturinn
innihélt lykilorð.)

persónuupplýsinganna.

viðkvæmar upplýsingar
voru gerðar opinberar
og ef um fáa einstaklinga
var að ræða.

________________________________________________________________________________

13
1. útgáfa, febrúar 2018

