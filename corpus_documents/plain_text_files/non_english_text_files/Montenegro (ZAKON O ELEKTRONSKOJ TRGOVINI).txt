Katalog propisa 2016

Prečišćeni tekst Zakona o elektronskoj trgovini obuhvata sljedeće propise:
1. Zakon o elektronskoj trgovini ("Službeni list Republike Crne Gore", br. 080/04 od 29.12.2004),
2. Zakon o izmjenama i dopunama Zakona o elektronskoj trgovini ("Službeni list Crne Gore", br. 041/10 od
23.07.2010),
3. Zakon o izmjenama i dopunama Zakona kojima su propisane novčane kazne za prekršaje ("Službeni list Crne
Gore", br. 040/11 od 08.08.2011),
4. Zakon o izmjenama i dopunama Zakona o elektronskoj trgovini ("Službeni list Crne Gore", br. 056/13 od
06.12.2013), u kojima je naznačen njihov dan stupanja na snagu.

ZAKON
O ELEKTRONSKOJ TRGOVINI
("Službeni list Republike Crne Gore", br. 080/04 od 29.12.2004, Službeni list Crne Gore", br.
041/10 od 23.07.2010, 040/11 od 08.08.2011, 056/13 od 06.12.2013)
I OPŠTE ODREDBE
Sadržaj zakona
Član 1
Ovim zakonom uređuje se pružanje usluga na razdaljinu, uz naknadu, putem elektronske opreme za obradu i
skladištenje podataka na lični zahtjev korisnika (u daljem tekstu: usluge informacionog društva), odgovornost
davalaca usluga informacionog društva i pravila u vezi sa zaključivanjem ugovora u elektronskoj formi.

Oblasti na koje se ne primjenjuje zakon
Član 2
Odredbe ovog zakona ne primjenjuju se na: zaštitu podataka, oporezivanje, notarsku djelatnost, zastupanje
stranaka i zaštitu njihovih interesa pred sudovima, kao ni na igre na sreću sa novčanim ulozima, uključujući
lutrijske igre, igre u kazinima, kladioničke igre i igre na sreću na automatima, ako posebnim zakonom nije drukčije
određeno.

Značenje pojedinih izraza
Član 3
Pojedini izrazi koji se koriste u ovom zakonu imaju sljedeće značenje:
- podatak - informacija, poruka i dokument sačinjen, poslat, primljen, zabilježen, skladišten ili prikazan
elektronskim, optičkim ili sličnim sredstvom, uključujući prenos internetom, elektronsku poštu i telefaksove;
- usluga informacionog društva - usluga koja se pruža na razdaljinu uz naknadu putem elektronske opreme za
obradu i skladištenje podataka, na lični zahtjev korisnika, a posebno internet prodaja robe i usluga, nuđenje
podataka na internetu, reklamiranje posredstvom interneta, elektronski pretraživači, kao i omogućavanje
traženja podataka i usluga koje se prenose elektronskom mrežom, obezbjeđivanje pristupa mreži ili
skladištenje podataka korisnika;
- davalac usluga - pravno ili fizičko lice koje pruža usluge informacionog društva;
- korisnik usluga - svako fizičko ili pravno lice koje zbog profesionalnih ili drugih ciljeva koristi usluge
informacionog društva;
- ugovor u elektronskoj formi - ugovor koji pravna i fizička lica zaključuju, šalju, primaju, raskidaju, otkazuju,
pristupaju i prikazuju elektronskim putem uz korišćenje elektronskih, optičkih ili sličnih sredstava,
uključujući prenos internetom;
- komercijalna poruka - poruka u bilo kojem obliku, oblikovana da promoviše, neposredno ili posredno, robu,
usluge ili ugled pravnog ili fizičkog lica koje obavlja registrovanu djelatnost, osim podataka:
- koji omogućavaju neposredan pristup aktivnostima pravnog ili fizičkog lica, uključujući adrese, domene ili
adrese za elektronsku poštu;
Nespa computers doo, Podgorica

1

Katalog propisa 2016

- koji se odnose na robu, usluge ili ugled lica, prikupljene samostalno, posebno ako je učinjeno bez razmatranja
finansijskih rezultata;
- potrošač - svako fizičko lice koje zaključuje pravni posao na tržištu u svrhe koje nijesu namijenjene njegovom
zanimanju, poslovnoj aktivnosti ili preduzetničkoj djelatnosti.

Primjena propisa
Član 4
Davalac usluga informacionog društva sa sjedištem u Crnoj Gori dužan je da postupa i pruža usluge u skladu sa
zakonom.

Davaoci usluga sa sjedištem u državi članici Evropske unije
Član 5
Davalac usluga informacionog društva koji ima sjedište u državi članici Evropske unije dužan je da usluge u
Crnoj Gori pruža u skladu sa propisima kojima su uređene oblasti:
1) autorskog i srodnog prava i prava industrijske svojine;
2) emisije elektronskog novca;
3) zajedničkih ulaganja u prenosive hartije od vrijednosti i njihovo reklamiranje;
4) djelatnost osiguravajućih društava;
5) formalnih ugovora o sticanju ili prenosu prava na nepokretnostima;
6) potrošačkih ugovora;
7) slobode ugovornih strana na izbor prava koje će se primjenjivati na ugovor;
8) dozvoljenosti netraženih komercijalnih poruka elektronskom poštom.

Sloboda pružanja usluga
Član 6
Pružanje usluga informacionog društva slobodno je.
Za pružanje usluga informacionog društva nije potrebna posebna dozvola, odobrenje ili koncesija.
Djelatnost davaoca usluga informacionog društva registrovanog na teritoriji Crne Gore prilikom upisa u
odgovarajući registar označava se nazivom: usluge informacionog društva.

Sloboda pružanja usluga davaoca usluga sa sjedištem u državi članici Evropske unije
Član 6a
Organ državne uprave nadležan za informaciono društvo (u daljem tekstu: nadležni organ) može preduzeti jednu
ili više mjera ograničenja slobode pružanja usluga informacionog društva davaocu usluga sa sjedištem u državi
članici Evropske unije, čija usluga predstavlja ozbiljnu opasnost za:
1) pravni poredak, a naročito za sprovođenje istražnih radnji, otkrivanje i gonjenje izvršilaca krivičnih djela,
zaštitu maloljetnika i borbu protiv izazivanja mržnje ili netrpeljivosti po osnovu rase, pola, vjere ili
nacionalnosti i kršenja dostojanstva ličnosti;
2) zaštitu javnog zdravlja, odnosno života i zdravlja ljudi;
3) zaštitu bezbjednosti i odbranu Crne Gore;
4) zaštitu potrošača, koja uključuje i investitore.
Nadležni organ je dužan da, o namjeri da preduzme mjere iz stava 1 ovog člana, obavijesti nadležni organ
države članice Evropske unije i Evropsku komisiju.
Ako nadležni organ države članice Evropske unije ne preduzme odgovarajuće mjere u roku od 30 dana od dana
dostavljanja obavještenja iz stava 2 ovog člana, nadležni organ može preduzeti mjere ograničenja slobode pružanja
usluga informacionog društva, uz obavještavanje nadležnog organa države članice Evropske unije i Evropske
komisije.
Izuzetno od st. 2 i 3 ovog člana, nadležni organ može preduzeti mjere iz stava 1 ovog člana, bez prethodnog
Nespa computers doo, Podgorica

2

Katalog propisa 2016

obavještenja o preduzimanju mjera nadležnog organa države članice Evropske unije, ako postoji ozbiljna opasnost
od nastanka štete zbog odlaganja preduzimanja mjera.
U slučaju iz stava 4 ovog člana nadležni organ je dužan da, bez odlaganja, a najkasnije u roku od 15 dana od
dana preduzimanja mjera, obavijesti nadležni organ države članice Evropske unije u kojoj davalac usluga ima
sjedište i Evropsku komisiju, sa obrazloženjem razloga za hitno preduzimanje mjera.
Nadležni organ je dužan da o prestanku mjere ograničenja pružanja usluge informacionog društva, nakon
prestanka razloga radi kojih je mjera preduzeta, odluči bez odlaganja, na zahtjev podnosioca zahtjeva, odnosno
Evropske komisije.

Mjere ograničenja slobode pružanja usluga
Član 6b
Mjere ograničenja iz člana 6a stav 1 ovog zakona su:
1) objavljivanje obavještenja o mogućim nedozvoljenim radnjama davaoca usluga informacionog društva i o
postupku za njihovo obustavljanje;
2) nalog davaocu usluga da preduzme mjere za otklanjanje utvrđenih nepravilnosti;
3) zabrana vršenja određenih radnji;
4) blokada rada računara, odnosno baza podataka i perifernih uređaja;
5) privremena zabrana vršenja djelatnosti;
6) podnošenje krivične ili druge odgovarajuće prijave;
7) nalog pravnom licu koje vrši javne usluge (pružanje usluga elektronskih komunikacija i sl.) da davaocu
usluga, kojem je izrečena mjera zabrane vršenja djelatnosti, obustavi isporuku, odnosno pružanje usluga
neophodnih za obavljanje djelatnosti.
Mjere iz stava 1 ovog člana preduzimaju se po službenoj dužnosti ili na zahtjev pravnog, odnosno fizičkog lica
čija prava su ugrožena, odnosno povrijeđena, primjereno opasnosti zbog čijeg otklanjanja se mjera preduzima.

II OBAVEZA INFORMISANJA I KOMERCIJALNA PORUKA
Obavezne informacije
Član 7
Davalac usluga informacionog društva dužan je da bez naknade, u obliku i na način koji je neposredno i stalno
elektronski dostupan korisnicima i nadležnim organima državne uprave, učini dostupnim sljedeće podatke:
1) ime i prezime za fizičko lice, odnosno naziv davaoca usluga;
2) prebivalište za fizičko lice, odnosno sjedište za pravno lice ili poslovnu jedinicu u Crnoj Gori (mjesto, ulica i
broj);
3) ostale podatke o davaocu usluga na osnovu kojih korisnik sa njim može brzo i nesmetano ostvariti
komunikaciju, uključujući elektronsku adresu;
4) broj pod kojim je upisan u odgovarajući registar, odnosno drugu identifikacionu oznaku u registru, ako je
upisan u registar;
5) podatke (naziv i sjedište) o nadležnom organu, ako djelatnost davaoca usluga podliježe službenom nadzoru;
6) u pogledu posebno regulisnih djelatnosti, odnosno profesija:
- profesionalna ili slična institucija kod koje je davalac usluga registrovan;
- profesionalni naziv i država koja ga je odobrila;
- uputstva o profesionalnim pravilima u državi u kojoj se obavlja djelatnost i mjestu njihove dostupnosti;
7) poreski broj ako je davalac usluga obveznik plaćanja poreza na dodatu vrijednost.
Ako davalac usluga informacionog društva navodi cijene, one moraju biti jasno i nedvosmisleno iskazane, a
posebno mora naznačiti da li su u navedene cijene uključeni troškovi dostave, ostali manipulativni troškovi, porez i
drugi troškovi koji na njih utiču.

Komercijalna poruka

Nespa computers doo, Podgorica

3

Katalog propisa 2016

Član 8
Davalac usluga informacionog društva dužan je obezbijediti da svaki podatak iz komercijalne poruke, koji je
dijelom ili u cjelini usluga informacionog društva, zadovoljava uslove:
1) da je komercijalnu poruku moguće kao takvu jasno identifikovati u trenutku kada je korisnik primi;
2) da je lice u čije ime je sačinjena komercijalna poruka moguće jasno identifikovati;
3) da svaki promotivni poziv za stavljanje ponude iz komercijalne poruke (uključujući popuste i poklone) mora
kao takav biti jasno identifikovan;
4) da poziv za promotivno takmičenje i igre sadrži jasno i nedvosmisleno predočene uslove, odnosno pravila.

Netražena komercijalna poruka
Član 9
Korišćenje elektronske pošte ili drugih ekvivalentnih sredstava u svrhu slanja netražene komercijalne poruke
(neželjene elektronske poruke) dozvoljeno je samo uz prethodni pristanak lica kojem je takva vrsta poruke
namijenjena, u skladu sa zakonom kojim su uređene elektronske komunikacije.
Netražene komercijalne poruke moraju biti jasne i prepoznatljive neposredno po njihovom prijemu.
Pružalac usluga koji šalje netražene komercijalne poruke elektronskom poštom dužan je da uspostavi evidenciju
korisnika svojih usluga koji su izjavili da ne žele da primaju neželjene komercijalne poruke.
Pružalac usluga netraženih komercijalnih poruka ne smije korisnicima iz stava 3 ovog člana elektronskim putem
upućivati te poruke.

III ISPRAVE U ELEKTRONSKOM OBLIKU
Forma i punovažnost ugovora
Član 10
Ugovor se može zaključiti elektronskim putem, odnosno u elektronskoj formi.
Ponuda i prihvat ponude mogu se dati elektronskim putem, odnosno u elektronskoj formi.
Kada se elektronska poruka, odnosno elektronska forma koristi prilikom zaključenja ugovora, takvom ugovoru
ne može se osporiti punovažnost samo zbog toga što je u elektronskoj formi.

Ugovori na koje se ne primjenjuje zakon
Član 11
Odredba člana 10 stav 3 ovog zakona ne primjenjuje se na:
1) imovinske, predbračne, odnosno bračne ugovore i druge ugovore koji su uređeni zakonom koji reguliše
porodične odnose;
2) ugovore o raspolaganju imovinom za koje je potrebno odobrenje centra za socijalni rad;
3) ugovore o ustupanju i raspodjeli imovine za života, ugovore o doživotnom izdržavanju i sporazume koji se
odnose na nasljeđivanje, ugovore o odricanju od nasljedstva, ugovore o prenosu nasljednog dijela prije
diobe, poslove zavještanja i druge ugovore koji su uređeni zakonom koji reguliše nasljeđivanje;
4) ugovore o poklonu;
5) ugovore o prenosu prava svojine na nepokretnostima ili druge pravne poslove kojima se uređuju stvarna
prava na nepokretnostima, osim ugovora o zakupu nepokretnosti;
6) ugovore za koje je posebnim zakonom propisano da se sačinjavaju u formi notarskog akta, odnosno isprave;
7) ugovore o jemstvu, ako je jemac lice koje djeluje izvan svoje trgovačke, poslovne ili profesionalne
djelatnosti.

Supsidijarna primjena propisa
Član 12

Nespa computers doo, Podgorica

4

Katalog propisa 2016

Ako ovim zakonom nije drukčije određeno, na pravne odnose nastale iz ili u vezi sa ugovorima zaključenim
elektronskim putem ili u elektronskoj formi primjenjuju se opšti propisi koji regulišu ugovorne odnose.

Elektronski potpis
Član 13
Kada se kao pretpostavka punovažnosti i nastanka ugovora zahtijeva potpis lica, smatra se da taj uslov
zadovoljava elektronska poruka potpisana naprednim elektronskim potpisom, u skladu sa zakonom.

Obavezni podaci i obavještenja prije zaključenja ugovora
Član 14
Davalac usluga informacionog društva dužan je potencijalnom korisniku usluga, prije zaključenja ugovora o
pružanju usluga informacionog društva, obezbijediti bez naknade na jasan, razumljiv, nedvosmislen i trajan način
podatke i obavještenja o:
1) postupcima koji slijede kod zaključivanja ugovora;
2) ugovornim odredbama;
3) opštim uslovima poslovanja, ako su sastavni dio ugovora;
4) jezicima ponuđenim za zaključenje ugovora;
5) kodeksima ponašanja u skladu sa kojima postupaju davaoci usluga i kako se ti kodeksi mogu pregledati
elektronskim putem;
6) čuvanju zaključenog ugovora i da li će taj ugovor biti dostupan.
Davalac usluga informacionog društva dužan je potencijalnom korisniku usluga, prije zaključenja ugovora,
obezbijediti tehnička sredstva za prepoznavanje i ispravljanje pogrešnog unosa podataka u poruku prije njene
predaje ili slanja.
Ugovorne strane koje nijesu potrošači u međusobnim ugovornim odnosima mogu ugovoriti odstupanje od
odredaba st. 1 i 2 ovog člana.
Odredbe st. 1, 2 i 3 ovog člana ne primjenjuju se na ugovore zaključene putem elektronske pošte ili njoj
odgovarajućeg oblika lične komunikacije.

Dostupnost ugovora
Član 15
Davalac usluga informacionog društva dužan je obezbijediti da ugovorne odredbe i odredbe opštih uslova
poslovanja koje su sastavni dio ugovora zaključenih u elektronskoj formi budu dostupne korisnicima usluga na
način koji omogućava njihovo skladištenje, ponovno korišćenje i reprodukovanje.

Potvrda prijema
Član 16
Davalac usluga informacionog društva dužan je, bez odlaganja, elektronskim putem- posebnom elektronskom
porukom, potvrditi prijem elektronske poruke koja sadrži ponudu ili prihvat ponude za zaključenje ugovora.
Ugovorne strane koje nijesu potrošači u međusobnim ugovornim odnosima mogu ugovoriti odstupanje od
odredbe stava 1 ovog člana.
Odredbe st. 1 i 2 ovog člana ne primjenjuju se na ugovore zaključene putem elektronske pošte ili njoj
odgovarajućeg oblika lične komunikacije.

Trenutak zaključenja ugovora
Član 17
Ugovor u elektronskoj formi smatra se zaključenim onog trenutka kada ponuđač primi elektronsku poruku koja
sadrži izjavu ponuđenog da prihvata ponudu.
Ponuda i prihvat ponude, kao i druge izjave volje učinjene elektronskim putem, smatraju se primljenim kada im
lice kojem su upućene može pristupiti.
Nespa computers doo, Podgorica

5

Katalog propisa 2016

Kod potrošačkih ugovora nije dozvoljeno isključiti primjenu odredbe stava 2 ovog člana.

IV ODGOVORNOST DAVALACA USLUGA - POSREDNIKA
Isključenje odgovornosti
Član 18
Davalac usluga informacionog društva, koji korisniku usluga pruža samo uslugu prenosa elektronske poruke
kroz komunikacionu mrežu ili omogućava pristup komunikacionoj mreži, nije odgovoran za sadržaj poslate poruke
i njeno upućivanje, ako nije:
1) inicirao prenos;
2) izvršio odabir podataka ili dokumenata koji se prenose;
3) izuzeo ili izmijenio podatke u sadržaju poruke ili dokumenata;
4) odabrao korisnika prenosa.
Prenos poruka i pružanje pristupa porukama iz stava 1 ovog člana moraju biti obavljeni na način koji
omogućava automatsko, posredničko i privremeno skladištenje prenesenih poruka i u njima sadržanih podataka i
moraju biti privremeno skladištene samo u vremenskom periodu koji je neophodan za prenos poruka.

Privremeno skladištenje podataka (caching)
Član 19
Davalac usluga informacionog društva koji podatke, unesene od strane korisnika, prenosi posredstvom
komunikacione mreže nije odgovoran za automatsko, posredničko i privremeno skladištenje, koje služi samo za
efikasnije formiranje prenosa podataka traženih od strane drugih korisnika, ako:
1) ne mijenja podatke;
2) uvažava uslove za pristup podacima;
3) postupa u skladu sa pravilima za ažuriranje podataka;
4) ne utiče na izbor tehnologije za prikupljanje podataka, a koja je široko prihvaćena i primijenjena u oblasti
tehnologije prikupljanja podataka;
5) ukloni ili onemogući pristup podacima koje je skladištio odmah nakon saznanja da su podaci uklonjeni iz
prenosa posredstvom mreže ili je onemogućen pristup do njih ili je sud, odnosno drugi nadležni organ
naredio njihovo uklanjanje ili onemogućavanje pristupa.

Trajnije skladištenje podataka (hosting)
Član 20
Davalac usluga informacionog društva koji skladišti podatke pružene od strane korisnika, na zahtjev korisnika,
nije odgovoran za sadržaj skladištenog podatka, ako:
1) nema saznanja niti je mogao znati o nedopuštenom djelovanju korisnika ili sadržaju podatka i postupcima za
naknadu štete iz nedopuštenog djelovanja korisnika ili sadržaja skladištenih podataka;
2) odmah, nakon saznanja da se radi o nedopuštenom djelovanju ili podatku, ukloni ili onemogući pristup tom
podatku.
Odredba stava 1 ovog člana ne primjenjuje se u slučajevima kada je korisnik usluge lice zavisno na bilo koji
način od davaoca usluge (privredna društva koja imaju udjele jedno u drugom, privredna društva u kojima udjele
imaju ista fizička lica i sl.).

Linkovi
Član 21
Davalac usluga informacionog društva koji posredstvom elektronskog upućivanja omogući pristup trećim
podacima nije odgovoran za te informacije, ako:
1) nema saznanja niti je mogao znati o nedopuštenom djelovanju korisnika ili sadržaju podataka u tim
informacijama;
Nespa computers doo, Podgorica

6

Katalog propisa 2016

2) odmah, nakon saznanja da se radi o nedopuštenom djelovanju ili podatku, ukloni ili onemogući pristup
podacima.

Obavezna obavještenja
Član 22
Prilikom pružanja usluge informacionog društva davalac usluga koji skladišti podatke nije dužan pregledati
podatke koje je skladištio, prenio ili učinio dostupnim, odnosno ispitivati okolnosti koje bi upućivale na
nedopušteno djelovanje korisnika.
Davalac usluga informacionog društva koji skladišti podatke mora po saznanju, bez odlaganja obavijestiti
nadležni državni organ ako utvrdi:
- postojanje osnovane sumnje da korišćenjem njegove usluge korisnik preduzima nedopuštene aktivnosti;
- postojanje osnovane sumnje da je korisnik njegove usluge pružio nedopušteni podatak.
Davalac usluga informacionog društva koji skladišti podatke dužan je, na osnovu odgovarajućeg sudskog,
odnosno upravnog akta, predočiti sve podatke na osnovu kojih se može preduzeti otkrivanje ili gonjenje počinilaca
krivičnih djela, odnosno zaštita prava trećih lica.

IVa SARADNJA I RJEŠAVANJE SPOROVA
Obavještavanje
Član 22a
Nadležni organ ostvaruje saradnju sa nadležnim organom države članice Evropske unije i Evropskom
komisijom u oblasti usluga informacionog društva, radi elektronske razmjene:
1) opštih informacija o ugovornim pravima i obavezama, postupcima po žalbama i drugim pravnim sredstvima;
2) potrebnih informacija koje se odnose na organe, udruženja i organizacije nadležne za pružanje dodatnih
informacija;
3) podataka na zahtjev države članice Evropske unije ili Evropske komisije i pružanje pomoći.
Nadležni organ dostavlja podatke, potrebne za kontakt, državi članici Evropske unije i Evropskoj komisiji (ime i
prezime lica, elektronsku adresu i adresu preko koje se ostvaruje kontakt).
Nadležni organ dobijene pravosnažne odluke nadležnih državnih organa i arbitraže, odnosno posredovanja
objavljuje na svojoj internet stranici, u skladu sa zakonom kojim je uređeno pravo na pristup informacijama.
Podatke o značajnijim odlukama iz stava 3 ovog člana i informacije o uobičajenoj praksi u vezi sa elektronskim
poslovanjem i uslugama informacionog društva nadležni organ po potrebi dostavlja Evropskoj komisiji.
Nadležni organ sačinjava izvještaj o ugovorima koji se ne mogu zaključivati u elektronskom obliku, sa
obrazloženjem razloga, koji dostavlja Vladi Crne Gore i Evropskoj komisiji.
Izvještaj iz stava 5 ovog člana sačinjava se i dostavlja najmanje jednom u tri godine.

Kodeks ponašanja
Član 22b
Nadležni organ inicira izradu i usvajanje kodeksa ponašanja trgovačkih, profesionalnih i udruženja potrošača,
naročito u odnosu na zaštitu prava maloljetnika, lica sa invaliditetom i zaštitu i poštovanje dostojanstva ličnosti.
Nadležni organ prati sprovođenje kodeksa iz stava 1 ovog člana i njihov uticaj na praksu elektronskog
poslovanja i usvojene kodekse objavljuje na svojoj internet stranici.

Sudska zaštita
Član 22c
Nadležni sudovi su dužni da sporove po tužbama za zaštitu prava u oblasti informacionog društva rješavaju po
hitnom postupku.
Nadležni sud može, na zahtjev stranke u sporu, odlučiti da se pravosnažna odluka objavi na odgovarajući način
o trošku stranke koja traži objavljivanje.
Nespa computers doo, Podgorica

7

Katalog propisa 2016

Nadležni sud je dužan da pravosnažne odluke koje se odnose na sporove u vezi sa elektronskom trgovinom
dostavlja nadležnom organu.

Vansudsko rješavanje sporova
Član 22d
Davalac i korisnik usluga informacionog društva rješavanje međusobnih sporova mogu urediti ugovaranjem
postupka arbitraže, odnosno posredovanja, u skladu sa zakonom.
Nadležna arbitraža, odnosno posrednik može,na zahtjev stranke u postupku, odlučiti da se odluka objavi na
odgovarajući način o trošku stranke koja traži objavljivanje.
Arbitraža, odnosno posrednik dužan je da odluke dostavlja nadležnom organu, u skladu sa zakonom kojim je
uređen arbitražni postupak, odnosno posredovanje, kao i da taj organ obavještava o uobičajenoj praksi u vezi sa
elektronskim poslovanjem.

V NADZOR
Nadzor nad sprovođenjem zakona
Član 23
Nadzor nad sprovođenjem ovog zakona vrši organ uprave nadležan za inspekcijske poslove, preko inspektora za
usluge informacionog društva (u daljem tekstu: inspektor) u skladu sa zakonom.
Radi vršenja nadzora, davaoci usluga informacionog društva dužni su ovlašćenim licima nadležnog organa
omogućiti pristup računarskoj opremi i uređajima, kao i bez odlaganja pokazati ili dostaviti potrebne podatke i
dokumentaciju u vezi sa predmetom nadzora.

VI PREKRŠAJI U SPROVOĐENJU ZAKONA
Radnje prekršaja
Član 24
Novčanom kaznom od 500 eura do 17.000 eura kazniće se za prekršaj pravno lice - davalac usluga
informacionog društva, ako:
1) korisnicima i nadležnim organima državne uprave, bez naknade, ne učini dostupnim propisane informacije u
obliku i na način koji je neposredno i stalno elektronski dostupan (član 7);
2) pošalje netraženu komercijalnu poruku bez prethodnog pristanka lica kojem je takva poruka namijenjena
(član 9 stav 1);
3) ne uspostavi evidenciju korisnika svojih usluga koji su izjavili da ne žele da primaju neželjene komercijalne
poruke (član 9 stav 3);
4) korisnicima svojih usluga koji su izjavili da ne žele da primaju neželjene komercijalne poruke, elektronskim
putem uputi neželjene komercijalne poruke (član 9 stav 4);
5) potencijalnom korisniku usluga, prije zaključenja ugovora o pružanju usluga informacionog društva, ne
obezbijedi, bez naknade, na jasan, razumljiv i nedvosmislen način, propisane podatke i obavještenja (član 14
stav 1);
6) ne omogući pristup odredbama ugovora i opštih uslova poslovanja na način koji omogućava da ih korisnik
može skladištiti, ponovo koristiti i reprodukovati (član 15);
7) po saznanju i bez odlaganja ne obavijesti nadležni državni organ o nedopuštenim aktivnostima ili podacima
korisnika njegove usluge ili ne predoči sve podatke saglasno odgovarajućem sudskom, odnosno upravnom
aktu na osnovu kojih se može preduzeti otkrivanje ili gonjenje počinilaca krivičnih djela odnosno zaštita
prava trećih lica (član 22 st. 2 i 3);
Za prekršaj iz stava 1 ovog člana kazniće se i odgovorno lice u pravnom licu novčanom kaznom od 100 eura do
1.500 eura.
Za prekršaj iz stava 1 ovog člana kazniće se preduzetnik novčanom kaznom od 300 eura do 4.000 eura.
Ako prekršaj iz stava 1 ovog člana učini fizičko lice - davalac usluga informacionog društva, kazniće se
novčanom kaznom od 50 eura do 1.100 eura.
Nespa computers doo, Podgorica

8

Katalog propisa 2016

Za prekršaj iz stava 1 ovog člana u slučaju posebno teških povreda ili ponavljanja povreda može se izreći
zabrana obavljanja djelatnosti u trajanju od tri do šest mjeseci

VII PRELAZNA I ZAVRŠNA ODREDBA
Član 25
Odredbe čl. 5, 6a, 6b i 22a primjenjivaće se od dana prijema Crne Gore u članstvo Evropske unije.

Član 26
Ovaj zakon stupa na snagu osmog dana od dana objavljivanja u "Službenom listu Republike Crne Gore".

Nespa computers doo, Podgorica

9

