!
Izlash

×

Ру

Ўз

"

O‘z|Ру

#

×

Shaxsga doir ma’lumotlar
bazalarining davlat reyestri
to‘g‘risidagi nizomni tasdiqlash
haqida
ILOVA
Shaxsga doir ma’lumotlar
bazalarining davlat reyestri
to‘g‘risida NIZOM
1-bob. Umumiy qoidalar
2-bob. Davlat reyestrini
shakllantirish va yuritish
3-bob. Shaxsga doir ma’lumotlar
bazasini Davlat reyestrida
ro‘yxatdan o‘tkazish tartibi
4-bob. Davlat reyestrida
ro‘yxatdan o‘tkazilgan shaxsga
doir ma’lumotlar bazasi bo‘yicha
o‘zgartirish va qo‘shimchalar
kiritish tartibi

$



71 08.02.2020

O‘ZBEKISTON RESPUBLIKASI VAZIRLAR MAHKAMASINING
QARORI
SHAXSGA DOIR MA’LUMOTLAR BAZALARINING DAVLAT REYESTRI TO‘G‘RISIDAGI NIZOMNI
TASDIQLASH HAQIDA
“Shaxsga doir ma’lumotlar to‘g‘risida”gi O‘zbekiston Respublikasining Qonuniga muvofiq, shuningdek, shaxsga doir
ma’lumotlar bazalarini ro‘yxatdan o‘tkazish va hisobga olish, shaxsga doir ma’lumotlarga ishlov berishda qonunchilik talablariga
muvofiqlik nazorat qilinishini ta’minlash maqsadida Vazirlar Mahkamasi qaror qiladi:
1. Shaxsga doir ma’lumotlar bazalarining davlat reyestri to‘g‘risidagi nizom ilovaga muvofiq tasdiqlansin.
2. O‘zbekiston Respublikasi Vazirlar Mahkamasi huzuridagi Davlat personallashtirish markazi Axborot texnologiyalari va
kommunikatsiyalarini rivojlantirish vazirligi bilan birgalikda:
bir oy muddatda Shaxsga doir ma’lumotlar bazalarining davlat reyestrini yuritish bo‘yicha axborot tizimini yaratsin;
ikki oy muddatda Internet jahon axborot tarmog‘ida Shaxsga doir ma’lumotlar bazalarining davlat reyestrini yuritish
bo‘yicha axborot tizimini ishga tushirsin.
3. O‘zbekiston Respublikasi Vazirlar Mahkamasi huzuridagi Davlat personallashtirish markazi manfaatdor vazirliklar va
idoralar bilan birgalikda ikki oy muddatda o‘zlari qabul qilgan normativ-huquqiy hujjatlarini ushbu qarorga muvofiqlashtirsin.
4. Mazkur qarorning bajarilishini nazorat qilish O‘zbekiston Respublikasi Vazirlar Mahkamasi huzuridagi Davlat
personallashtirish markazi direktori N.S. Turaxodjayev zimmasiga hamda Vazirlar Mahkamasining Telekommunikatsiyalar, ITtexnologiyalar va innovatsion faoliyatni rivojlantirish, axborot xavfsizligini ta’minlash masalalari kotibiyatiga yuklansin.
O‘zbekiston Respublikasining Bosh vaziri A. ARIPOV

5-bob. Shaxsga doir ma’lumotlar
bazasini Davlat reyestridan
chiqarish tartibi

Toshkent sh.,
2020-yil 8-fevral,
71-son

6-bob. Yakunlovchi qoidalar
1-ILOVA
Shaxsga doir ma’lumotlar bazasini
Shaxsga doir ma’lumotlar bazalari
davlat reyestrida ro‘yxatdan
o‘tkazish SXEMASI
3-ILOVA
Shaxsga doir ma’lumotlar bazasi
Shaxsga doir ma’lumotlar
bazalarining davlat reyestrida
ro‘yxatdan o‘tkazilganligi to‘g‘risida
GUVOHNOMA

Vazirlar Mahkamasining 2020-yil 8-fevraldagi
71-son qaroriga
ILOVA

Shaxsga doir ma’lumotlar bazalarining davlat reyestri to‘g‘risida
NIZOM
1-bob. Umumiy qoidalar
1. Ushbu Nizom Shaxsga doir ma’lumotlar bazalari davlat reyestrini (keyingi o‘rinlarda Davlat reyestri deb ataladi)
shakllantirish va yuritish tartibini belgilaydi.
2. Davlat reyestri shaxsga doir ma’lumotlar bazalarini ro‘yxatga olish va hisobini tizimlashtirish hamda shaxsga doir
ma’lumotlarga ishlov berish jarayonida qonun hujjatlari talablariga muvofiqlikni nazorat qilish maqsadida shakllantiriladi.
3. Ushbu Nizomda quyidagi asosiy tushunchalardan foydalaniladi:
shaxsga doir ma’lumotlar — muayyan jismoniy shaxsga taalluqli bo‘lgan yoki uni identifikatsiya qilish imkonini
beradigan, elektron tarzda, qog‘ozda va (yoki) boshqa moddiy jismda qayd etilgan axborot;
shaxsga doir ma’lumotlar subyekti (keyingi o‘rinlarda subyekt deb ataladi) — shaxsga doir ma’lumotlar o‘ziga taalluqli
bo‘lgan jismoniy shaxs;
shaxsga doir ma’lumotlar bazasi — tarkibida shaxsga doir ma’lumotlar mavjud bo‘lgan axborot tizimi tarzidagi
ma’lumotlar bazasi;
shaxsga doir ma’lumotlar bazasining mulkdori (keyingi o‘rinlarda mulkdor deb ataladi) — shaxsga doir ma’lumotlar
bazasiga egalik qilish, undan foydalanish va uni tasarruf etish huquqiga ega bo‘lgan davlat organi, jismoniy va (yoki) yuridik
shaxs;
shaxsga doir ma’lumotlar bazasining operatori (keyingi o‘rinlarda operator deb ataladi) — shaxsga doir ma’lumotlarga
ishlov berishni amalga oshiruvchi davlat organi, jismoniy va (yoki) yuridik shaxs;
Davlat reyestri — mulkdor va (yoki) operator tomonidan ariza berish yo‘li bilan ro‘yxatdan o‘tkazilgan shaxsga doir
ma’lumotlar bazalarining ro‘yxati;
shaxsga doir ma’lumotlar bazasining Davlat reyestridagi qayd raqami (keyingi o‘rinlarda qayd raqami deb ataladi) —
mulkdor va (yoki) operator tomonidan ariza berish orqali xabardor qilish yo‘li bilan ro‘yxatdan o‘tkazilgan shaxsga doir
ma’lumotlar bazasining Davlat reyestridagi qayd etilgan raqami.
4. Shaxsga doir ma’lumotlar bazalari mulkdor va (yoki) operator tomonidan Davlat reyestrida ro‘yxatdan o‘tkazilishi
lozim.
5. Ushbu Nizom talablari:
jismoniy shaxs tomonidan shaxsga doir ma’lumotlarga shaxsiy, maishiy maqsadlarda va o‘z kasbiy yoki tijorat faoliyati
bilan bog‘liq bo‘lmagan holda ishlov berish;
Milliy arxiv fondi hujjatlarini va shaxsga doir ma’lumotlarni o‘z ichiga olgan boshqa arxiv hujjatlarini shakllantirish,
saqlash va ulardan foydalanish;
davlat sirlarini tashkil etadigan ma’lumotlar jumlasiga kiritilgan shaxsga doir ma’lumotlarga ishlov berish;
tezkor-qidiruv, razvedka va kontrrazvedka faoliyati, jinoyatchilikka qarshi kurashish, huquq-tartibotni saqlash jarayonida,
shuningdek, jinoiy faoliyatdan olingan daromadlarni legallashtirishga qarshi kurashish doirasida olingan shaxsga doir
ma’lumotlarga nisbatan tatbiq etilmaydi.
O‘z tarkibida:
jamoat birlashmasining yoki diniy tashkilotning ishtirokchilariga (a’zolariga) taalluqli bo‘lgan hamda tegishligicha jamoat
birlashmasi yoki diniy tashkilot tomonidan ishlov beriladigan shaxsga doir ma’lumotlar, ularni uchinchi shaxslarga tarqatmaslik
yoki oshkor etmaslik sharti bilan;
subyekt tomonidan hamma foydalanishi mumkin qilib qo‘yilgan;
subyektlarning faqat familiyasini, ismini va otasining ismini o‘z ichiga olgan;
subyektning mulkdor va (yoki) operator turgan hududga bir martalik kirishi uchun yoki boshqa shunga o‘xshash
maqsadlar uchun zarur bo‘lgan;
avtomatlashtirilgan davlat axborot tizimlari maqomiga ega bo‘lgan shaxsga doir ma’lumotlarning axborot tizimlariga
kiritilgan;
avtomatlashtirish vositalaridan foydalanmagan holda ishlov beriladigan;
mehnat to‘g‘risidagi qonun hujjatlariga muvofiq ishlov beriladigan shaxsga doir ma’lumotlar mavjud bo‘lgan shaxsga doir
ma’lumotlar bazalari ro‘yxatdan o‘tkazilmaydi.
6. Shaxsga doir ma’lumotlar bazasini Davlat reyestrida ro‘yxatdan o‘tkazish, avval kiritilgan ma’lumotlarga o‘zgartirish
kiritish hamda Davlat reyestridan chiqarishda to‘lovlar undirilmaydi.
2-bob. Davlat reyestrini shakllantirish va yuritish
7. O‘zbekiston Respublikasi Vazirlar Mahkamasi huzuridagi Davlat personallashtirish markazi (keyingi o‘rinlarda Davlat
personallashtirish markazi deb ataladi) Davlat reyestrini shakllantiradi, yuritadi va undagi axborotning yaxlitligini ta’minlaydi.
8. Davlat reyestrini shakllantirish va yuritish Davlat personallashtirish markazi tomonidan axborot-kommunikatsiya
texnologiyalaridan foydalangan holda Davlat reyestrini yuritish bo‘yicha axborot tizimi vositasida olib boriladi.
9. Davlat reyestrini yuritish axborot tizimidan foydalanish, shu jumladan, ariza berish uchun tizimga kirish “Elektron
hukumat” foydalanuvchilarini identifikatsiyalashning yagona axborot tizimi (id.gov.uz) orqali amalga oshiriladi.
10. Davlat reyestrini yuritish axborot tizimi vositasida quyidagi xizmatlarni Internet jahon axborot tarmog‘i orqali
ko‘rsatish imkoniyati yaratiladi:
Shaxsga doir ma’lumotlar bazasini Davlat reyestrida ro‘yxatdan o‘tkazish, avval kiritilgan ma’lumotlarga o‘zgartirish
kiritish hamda Davlat reyestridan chiqarish bo‘yicha ariza berish;
Shaxsga doir ma’lumotlar bazasining qayd raqami orqali uning Davlat reyestrida ro‘yxatdan o‘tganligi holatini tekshirish.
3-bob. Shaxsga doir ma’lumotlar bazasini Davlat reyestrida ro‘yxatdan o‘tkazish tartibi
11. Shaxsga doir ma’lumotlar bazasini Davlat reyestrida ro‘yxatdan o‘tkazish ushbu Nizomga 1-ilovada keltirilgan
sxemaga muvofiq amalga oshiriladi.
12. Mulkdor va (yoki) operator tomonidan shaxsga doir ma’lumotlar bazasini Davlat reyestrida ro‘yxatdan o‘tkazish
haqidagi ariza Internet jahon axborot tarmog‘i orqali Davlat reyestrini yuritish axborot tizimi vositasida ushbu Nizomga 2-ilovada
keltirilgan namunaga muvofiq shakllantiriladi va Davlat personallashtirish markaziga yuboriladi.
Mulkdor va (yoki) operatorning xohishiga ko‘ra ariza qog‘oz shaklida berilishi mumkin.
13. Mulkdor va (yoki) operator tomonidan ariza shakllantirilishi bosqichma-bosqich amalga oshiriladi. Mulkdor va (yoki)
operator arizani so‘ralayotgan ma’lumotlarni kiritish va Davlat reyestrini yuritish axborot tizimi tomonidan umumiy
ma’lumotnomadan taklif etilayotgan ma’lumotlarni tanlash yo‘li bilan shakllantiradi.
14. Ariza tarkibidagi davlat axborot resurslarida mavjud bo‘lgan ma’lumotlar, ariza beruvchining “Elektron hukumat”
foydalanuvchilarini identifikatsiyalashning yagona axborot tizimi (id.gov.uz)dan olingan haqqoniy shaxsiy ma’lumotlarini inobatga
olgan holda Davlat reyestrini yuritish axborot tizimi tomonidan avtomatik tarzda to‘ldiriladi.
15. Shaxsga doir ma’lumotlar bazasini Davlat reyestrida ro‘yxatdan o‘tkazish yoki Davlat reyestrida ro‘yxatdan
o‘tkazishni rad etish bo‘yicha qaror Davlat personallashtirish markazi tomonidan ariza berilgan kundan boshlab o‘n besh kun
mobaynida qabul qilinadi.
16. Shaxsga doir ma’lumotlar bazasini Davlat reyestrida ro‘yxatdan o‘tkazish bo‘yicha qabul qilingan qaror asosida
Davlat personallashtirish markazi mas’ul xodimi Shaxsga doir ma’lumotlar bazasini Davlat reyestrida takrorlanmaydigan qayd
raqami bilan ro‘yxatdan o‘tkazadi.
17. Shaxsga doir ma’lumotlar bazasi Shaxsga doir ma’lumotlar bazalarining davlat reyestrida ro‘yxatdan o‘tkazilganligi
to‘g‘risida guvohnoma berilgan sana shaxsga doir ma’lumotlar bazasi Davlat reyestrida ro‘yxatdan o‘tkazilgan sana hisoblanadi.
18. Shaxsga doir ma’lumotlar bazasi Shaxsga doir ma’lumotlar bazalarining davlat reyestrida ro‘yxatdan o‘tkazilganligi
to‘g‘risida guvohnoma Davlat reyestrini yuritish axborot tizimi vositasida ushbu Nizomga 3-ilovaga muvofiq shakllantiriladi
hamda ushbu guvohnoma Davlat personallashtirish markazi tomonidan mulkdor va (yoki) operatorning elektron pochta manziliga
yuboriladi.
Davlat personallashtirish markazi tomonidan guvohnomaning elektron nusxasini mulkdor va (yoki) operatorning Davlat
reyestrini yuritish axborot tizimidagi “shaxsiy kabineti” orqali yuklab olish imkoniyati yaratiladi.
19. Davlat personallashtirish markazi mulkdor va (yoki) operatordan shaxsga doir ma’lumotlar bazasini Davlat reyestrida
ro‘yxatdan o‘tkazish haqidagi arizada ko‘rsatilgan ma’lumotlarning to‘liqligini ta’minlash maqsadida qo‘shimcha ma’lumotlarni
so‘rab olishi mumkin.
20. Ushbu Nizomda nazarda tutilgan ma’lumotlarning to‘liq bo‘lmagan hajmda taqdim etilganligi shaxsga doir
ma’lumotlar bazasini Davlat reyestrida ro‘yxatdan o‘tkazishni rad etish uchun asos bo‘ladi.
21. Davlat personallashtirish markazi shaxsga doir ma’lumotlar bazasining Davlat reyestri ro‘yxatidan o‘tkazishni rad
etish bo‘yicha qabul qilingan qarorni Davlat reyestrini yuritish axborot tizimi vositasida mulkdor va (yoki) operatorning elektron
pochta manziliga yoki yashash manziliga (ariza qog‘oz shaklida berilganda) yuboradi.
22. Shaxsga doir ma’lumotlar bazasini Davlat reyestri ro‘yxatidan o‘tkazishni rad etish rad etish asoslari bartaraf etilishi
sharti bilan ushbu ma’lumotlar bazasini Davlat reyestri ro‘yxatidan o‘tkazish uchun qaytadan ariza topshirishga to‘siq bo‘la
olmaydi.
4-bob. Davlat reyestrida ro‘yxatdan o‘tkazilgan shaxsga doir ma’lumotlar bazasi bo‘yicha o‘zgartirish va qo‘shimchalar
kiritish tartibi
23. Shaxsga doir ma’lumotlar bazasini Davlat reyestrida ro‘yxatdan o‘tkazish ma’lumotlarida o‘zgartirish va
qo‘shimchalar yuzaga kelgan taqdirda, mulkdor va (yoki) operator tomonidan Internet jahon axborot tarmog‘i orqali Davlat
reyestrini yuritish axborot tizimi vositasida elektron ko‘rinishdagi xabarnomani ushbu o‘zgartirish va qo‘shimchalar yuzaga kelgan
sanadan boshlab o‘n kun mobaynida yuborilishi shart.
24. Davlat personallashtirish markazi mulkdor va (yoki) operator tomonidan yuborilgan xabarnomaga muvofiq Davlat
reyestrida avval kiritilgan ma’lumotlarga xabarnoma tushgan kundan boshlab besh kun mobaynida tegishli o‘zgartirish va
qo‘shimchalar kiritadi.
25. Davlat reyestriga o‘zgartirish va qo‘shimchalar kiritish shaxsga doir ma’lumotlar bazasining Davlat reyestridagi qayd
raqamini o‘zgartirmagan holda amalga oshiriladi.
5-bob. Shaxsga doir ma’lumotlar bazasini Davlat reyestridan chiqarish tartibi
26. Shaxsga doir ma’lumotlar bazasini Davlat reyestridan chiqarish quyidagi hollarda amalga oshiriladi:
shaxsga doir ma’lumotlar bazasini Davlat reyestridan chiqarish bo‘yicha mulkdor va (yoki) operatorning arizasiga asosan;
mulkdor va (yoki) operatorning faoliyati tugatilganda yoki to‘xtatilganda;
arizada ko‘rsatilgan shaxsga doir ma’lumotlarga ishlov berish yoki tugatish muddati kelganda;
sudning mulkdor va (yoki) operatorning shaxsga doir ma’lumotlarga ishlov berishni to‘xtatish to‘g‘risidagi qarori asosida.
27. Mulkdor va (yoki) operator tomonidan shaxsga doir ma’lumotlarga ishlov berish tugatilganda, Internet jahon axborot
tarmog‘i orqali Davlat reyestrini yuritish axborot tizimi vositasida Davlat personallashtirish markaziga elektron ko‘rinishdagi
xabarnoma shaxsga doir ma’lumotlarga ishlov berish to‘xtatilgan sanadan boshlab o‘n kun ichida yuborilishi shart.
28. Shaxsga doir ma’lumotlar bazasi Davlat reyestridan chiqarilgandan so‘ng keyinchalik uning qayd raqami
ishlatilmaydi, avval berilgan shaxsga doir ma’lumotlar bazasi Shaxsga doir ma’lumotlar bazalarining davlat reyestrida ro‘yxatdan
o‘tkazilganligi to‘g‘risida guvohnoma haqiqiy hisoblanmaydi.
6-bob. Yakunlovchi qoidalar
29. Davlat reyestri ma’lumotlari yuridik va jismoniy shaxslarning ular bilan tanishishi uchun ochiq hisoblanadi.
Mulkdor va (yoki) operatorning shaxsga doir ma’lumotlari bazasi Davlat reyestri ro‘yxatidan o‘tkazilganligi haqidagi
ma’lumotlarni olish ushbu ma’lumotlar bazasining qayd raqamini Davlat reyestrini yuritish axborot tizimiga kiritish orqali
avtomatik tarzda amalga oshiriladi.
30. Ariza beruvchilar shaxsga doir ma’lumotlar bazasini Davlat reyestrida ro‘yxatdan o‘tkazishda Davlat
personallashtirish markaziga taqdim etilgan ma’lumotlarning noto‘g‘ri yoki noaniq ko‘rsatilganligi uchun javobgar bo‘ladilar.
31. Davlat personallashtirish markazining shaxsga doir ma’lumotlar bazasini Davlat reyestrida ro‘yxatdan o‘tkazish
harakati yoki harakatsizligi ustidan qonunchilikda belgilangan tartibda mulkdor va (yoki) operator tomonidan yuqori turuvchi
davlat organi yoki sudga shikoyat qilinishi mumkin.
32. Ushbu Nizom talablari buzilishida aybdor bo‘lgan shaxslar qonun hujjatlarida belgilangan tartibda javob beradilar.
Shaxsga doir ma’lumotlar bazalarining davlat
reyestri to‘g‘risidagi nizomga
1-ILOVA

Shaxsga doir ma’lumotlar bazasini Shaxsga doir ma’lumotlar bazalari davlat reyestrida ro‘yxatdan o‘tkazish
SXEMASI
Tadbirlar
1. Nizomda keltirilgan namunaga asosan
ma’lumotlarni ko‘rsatgan holda ariza tayyorlaydi.
2. Davlat personallashtirish markaziga arizani
axborot tizimi vositasida Internet jahon axborot
tarmog‘i orqali elektron shaklda yoki qog‘oz shaklida
taqdim etadi.
1. Shaxsga doir ma’lumotlar bazasi mulkdori va
(yoki) operatori tomonidan Davlat reyestrida ro‘yxatdan
o‘tkazish yuzasidan taqdim etilgan arizalarni qabul
qiladi.
2. Arizada talab etilgan ma’lumotlarning to‘liq
hajmda taqdim etilganligini tekshiradi.
3. Shaxsga doir ma’lumotlar bazasini Davlat
reyestrida ro‘yxatdan o‘tkazish yoki rad etish bo‘yicha
qaror qabul qiladi.
4. Quyidagilarni:
a) Davlat reyestrida ro‘yxatdan o‘tkazish bo‘yicha
qaror qabul qilinganda — shaxsga doir ma’lumotlar
bazasi Shaxsga doir ma’lumotlar bazalarining davlat
reyestrida
ro‘yxatdan
o‘tkazilganligi
to‘g‘risida
guvohnomani;
b) Davlat reyestri ro‘yxatidan o‘tkazishni rad etish
bo‘yicha qaror qabul qilinganda — rad etish bo‘yicha
qabul qilingan qarorni ariza beruvchiga yuboradi.

Bosqichlar

Subyektlar

1-bosqich

Shaxsga doir
ma’lumotlar
bazasimulkdori va
(yoki) operatori

2-bosqich

Davlat personallashtirish
markazi

3-bosqich

Shaxsga doir
ma’lumotlar
bazasimulkdori va
(yoki) operatori

Shaxsga doir ma’lumotlar bazasini Davlat reyestrida
ro‘yxatdan o‘tkazish ma’lumotlarida yuzaga kelgan
o‘zgarish va qo‘shimchalar to‘g‘risidagi xabarnomani
Davlat personallashtirish markaziga yuboradi.

O‘zgarish va
qo‘shimchalar yuzaga
kelgan kundan
boshlab 10 kun
mobaynida

Davlat personallashtirish
markazi

Xabarnomaga muvofiq Davlat reyestrida avval
kiritilgan ma’lumotlarga tegishli o‘zgartirish va
qo‘shimchalar kiritadi.

5 kun

4-bosqich

Bajarish muddatlari
Shaxsga doir
ma’lumotlar bazasi
shakllangan vaqtda

15 kun

Shaxsga doir ma’lumotlar bazalarining davlat
reyestri to‘g‘risidagi nizomga
2-ILOVA
Mulkdor va (yoki) operator tomonidan shaxsga doir ma’lumotlar bazasini Shaxsga doir ma’lumotlar bazalari
davlat reyestrida ro‘yxatdan o‘tkazish haqidagi
ARIZA
Shaxsga doir ma’lumotlar bazasini Shaxsga doir ma’lumotlar bazalari davlat reyestrida ro‘yxatdan o‘tkazishingizni
so‘rayman:
I. Umumiy ma’lumotlar
1-1. □ Jismoniy shaxs;
1-2. □ Yuridik shaxs;
Izoh: bitta tegishli katakni belgilash yo‘li bilan to‘ldiriladi.
II. Mulkdor va (yoki) operator haqida ma’lumotlar
2-1. Mulkdor va (yoki) operatorning nomi: _________________________________________________________
2-2. Mulkdor va (yoki) operator rahbarining F.I.Sh.: _________________________________________________
2-3. Mulkdor va (yoki) operatorning soliq to‘lovchining identifikatsiya raqami (STIR): _____________________
2-4. Mulkdor va (yoki) operatorning guvohnoma raqami: _______________________________________________
2-5. Mulkdor va (yoki) operatorning telefon va faks raqami: __________________________________________
2-6. Mulkdor va (yoki) operatorning elektron pochta manzili: __________________________________________
2-7. Mulkdor va (yoki) operatorning manzili: _______________________________________________________
___________________________________________________________________________________________
III. Mulkdor va (yoki) operatorning ma’lumotlar bazasi haqida ma’lumotlar
3-1. Shaxsga doir ma’lumotlar bazasining nomi: ____________________________________________________
3-2. Shaxsga doir ma’lumotlar bazasida ma’lumotlarni qayta ishlash boshlangan sana: ______________________
3-3. Shaxsga doir ma’lumotlar bazasida ma’lumotlarni qayta ishlashni tugatish muddati yoki sharti: __________
3-4. Shaxsga doir ma’lumotlar bazasining ko‘rinishi (elektron shaklda, qog‘ozda va boshqa): __________________
3-5. Shaxsga doir ma’lumotlarni qayta ishlashning maqsadi: ___________________________________________
3-6. Shaxsga doir ma’lumotlar bazasi masofadan boshqariladim�? _____________________________________
3-7. Shaxsga doir ma’lumotlar bazasida saqlanayotgan ma’lumotlar shu mulkdor va (yoki) operatorning o‘ziga tegishlimi?
_________________________________________________________________________________
3-8. Shaxsga doir ma’lumotlar bazasida yig‘ilayotgan ma’lumotlar subyektidan ruxsat olinganmi? ___________
3-9. Shaxsga doir ma’lumotlarga ishlov berish jarayonida shaxsiy ma’lumotlarni transchegaraviy uzatish mavjudmi?
_________________________________________________________________________________
3-10. Shaxsga doir ma’lumotlarni qayta ishlash uchun javobgar shaxsning ism familiyasi va lavozimi: ________
___________________________________________________________________________________________
3-11. Shaxsga doir ma’lumotlar bazasida qayta ishlanuvchi shaxsga doir ma’lumotlar ro‘yxati:
□ F.I.Sh.
□ Tug‘ilgan yili
□ Tug‘ilgan oyi
□ Tug‘ilgan kuni

□ Tug‘ilgan joyi

□ Fuqaroligi

□ Yashash manzili

□ Oilaviy holati

□ Ta’lim muassasalari

□ Oylik xarajatlari

□ Telefon raqami

□ Mehnat faoliyati

□ Irqiy kelib chiqish

□ Ijtimoiy kelib chiqishi

□ Diniy qarashi

□ Siyosiy partiya a’zoligi

□ Millati

□ Kasaba uyushmaga a’zoligi

□ Jismoniy holati to‘g‘risida

□ Mulkiy holati to‘g‘risida

□ Moliyaviy holati to‘g‘risida
□ Sudlanganlik holati
□ Harbiy xizmatga aloqadorligi to‘g‘risida
□ Ruhiy holati to‘g‘risida
to‘g‘risida
Biometrik ma’lumotlar:_______________________________________________________________________
Genetik ma’lumotlar:_________________________________________________________________________
Boshqa ma’lumotlar:__________________________________________________________________________

Shaxsga doir ma’lumotlar bazalarining davlat
reyestri to‘g‘risidagi nizomga
3-ILOVA

Shaxsga doir ma’lumotlar bazasi Shaxsga doir ma’lumotlar bazalarining davlat reyestrida ro‘yxatdan o‘tkazilganligi
to‘g‘risida
GUVOHNOMA

(Qonun hujjatlari ma’lumotlari milliy bazasi, 08.02.2020-y., 09/20/71/0141-son)

Hujjatda xato topganingizda, uni belgilab Ctrl+Enter ni bosing.
© O‘zbekiston Respublikasi Adliya vazirligi qoshidagi “Adolat” milliy huquqiy axborot markazi davlat muassasasi

